A Kormány 314/2013. (VIII. 28.) Korm. rendelete
a szakképzési megállapodásról

A Kormány a  szakképzésről szóló 2011. évi CLXXXVII. törvény 88.  § (3)  bekezdés f )  pontjában kapott felhatalmazás alapján,
az Alaptörvény 15. cikk (1) bekezdésében meghatározott feladatkörében eljárva a következőket rendeli el:

1. A szakképzési megállapodás megkötésének feltételei

1. § (1) A  szakképzési megállapodás együttműködési megállapodás a  nem állami költségvetési szerv által fenntartott
szakképző iskola fenntartója (a továbbiakban: fenntartó) és a  szakképző iskola székhelye szerint illetékes fővárosi
és megyei kormányhivatal (a továbbiakban: kormányhivatal) között a szakképzési állami feladatok ellátásában való
részvételről.

 (2) A  szakképzési megállapodás biztosítja a  támogatott szakképzést folytató iskola fenntartója és a  feladatellátásért
felelős állam együttműködését, valamint azt, hogy az  állam a  tervezési folyamatok során a  megállapodást kötő
fenntartó által folytatott szakképzést és szakképzési tevékenységére vonatkozó középtávú terveit figyelembe veszi.

2. § (1) A  Kormánynak a  szakképzésről szóló 2011. évi CLXXXVII. törvény (a továbbiakban: Szt.) 84.  § (5)  bekezdése
szerinti, az  állam által támogatott iskolai rendszerű szakképzések szakmaszerkezetét meghatározó döntéséhez
(a továbbiakban: szakmaszerkezeti döntés), valamint a  megyei fejlesztési és képzési bizottságnak az  Szt. 81.  §
(3)−(5)  bekezdése szerinti javaslatához adott fenntartói javaslat akkor vehető figyelembe, ha az  összhangban van
a szakképzési megállapodásban rögzített tervekkel.

 (2) A  szakképzési megállapodásban rögzítetteknek összhangban kell lenniük a  nemzeti köznevelésről szóló 2011. évi
CXC. törvény (a továbbiakban: Nkt.) 75.  § (1)  bekezdése szerinti megyei szintű bontásban készülő feladatellátási,
intézményhálózat-működtetési és köznevelés-fejlesztési terv részét képező megyei szakképzési tervben
(a továbbiakban: megyei szakképzési terv) foglaltaknak.

 (3) A  szakképzési megállapodás kizárólag a  fenntartó olyan szakképző iskolájára és a  3.  § (1)  bekezdés c)  pontja
tekintetében olyan szakképzési alapfeladatokra, munkarendre, az  Országos Képzési Jegyzékről és az  Országos
Képzési Jegyzék módosításának eljárásrendjéről szóló 150/2012. (VII. 6.) Korm. rendelet (a továbbiakban:
OKJ) szerinti szakképesítésre és ágazatra vonatkozóan köthető, amely szakképesítésre, vagy ágazat esetén
az  ágazati szakközépiskolai oktatásra vagy az  ágazathoz tartozó legalább egy szakképesítésre a  fenntartó
működési engedéllyel rendelkezik, továbbá amelyek a  szakképzési megállapodás időtartamának első
tanévében a  szakmaszerkezeti döntés értelmében – a  főváros vagy az  adott megye és az  adott fenntartó
esetében − támogatottak.

 (4) Az  iskolai rendszerű szakképzés feladatellátási céljait szolgáló állami fejlesztési támogatásokról szóló döntés során
figyelembe kell venni a megyei szakképzési tervben és a szakképzési megállapodásban foglaltakat.

 (5) A  fenntartó szakképző iskolája államilag támogatott szakképzést akkor hirdethet, valamint a  felvételi eljárásba
akkor kapcsolódhat be, ha a  fenntartója rá vonatkozóan hatályos szakképzési megállapodással rendelkezik, és ha
a meghirdetett szakképzés ágazata vagy a 3. § (1) bekezdés e) pontja szerinti esetben a szakképesítés megnevezése
szerepel a tervezett beiskolázással érintett tanévre vonatkozóan a szakképzési megállapodásban.

2. A szakképzési megállapodás tartalma

3. § (1) A szakképzési megállapodás tartalmazza:
a) a fenntartó nevét, székhelyét, adószámát, képviseletére jogosult nevét,
b) a  fenntartó szakképző iskolájának nevét, a  nemzeti köznevelésről szóló törvény végrehajtásáról szóló

229/2012. (VIII. 28.) Korm. rendelet 5. §-a szerinti OM azonosítóját, székhelyét,
c) a  fenntartó szakképző iskolájának költségvetési hozzájárulásban részesítendő szakképzési alapfeladatait,

ezen belül azon OKJ szerinti ágazatok megjelölését, amelyekbe tartozó szakképesítéseket, szakképzéseket 



66270 M A G Y A R  K Ö Z L Ö N Y  •  2013. évi 141. szám

kíván indítani a  szakképzési megállapodás időtartamának első tanévében, továbbá a  felvehető maximális
tanulólétszámot alapfeladatonként, munkarendenként és megyére, fővárosra lebontva valamennyi
e bekezdés szerinti adatot,

d) a  fenntartónak a  szakképző iskolája költségvetési hozzájárulásban részesítendő szakképzési alapfeladataira
kidolgozott, − a  szakképzési megállapodás hatálybalépését követő − öt tanévre vonatkozó tervét,
amelynek része az  indítani kívánt OKJ szerinti szakképesítések, szakképzések ágazatainak felsorolása,
a tanévenként beiskolázni kívánt osztály- vagy csoportszám feltüntetésével alapfeladatonként, ágazatonként,
munkarendenként és megyénként, valamint a  fővárosra vonatkozóan, továbbá az  új gyakorlati képzési
kapacitást eredményező tervezett vagy szükséges infrastrukturális fejlesztések felsorolása, az  ennek
keretében kialakítandó új gyakorlati képzési kapacitás megjelölése megyére, fővárosra lebontva,

e) a szakképesítések felsorolását a c) és d) pontban foglaltak tekintetében, ha
ea) a szakképesítés az OKJ szerint nem tartozik egy ágazatba sem, vagy
eb) a szakképesítés szerepel az OKJ 6. mellékletében,

f ) az állami kötelezettségvállalást arra, hogy figyelembe veszi a szakképzési feladatellátásra vonatkozó tervezés
során a fenntartó szakképző iskolája által ellátott iskolai rendszerű szakképzési feladatellátást, a szakképzésre
vonatkozóan végrehajtott fejlesztéseket és a  szakképzési megállapodásban rögzített szakképzés-
fejlesztési terveit, továbbá költségvetési hozzájárulást nyújt a  szakmaszerkezeti döntésben foglaltaknak és
a szakképzési megállapodásnak megfelelő feladatok tekintetében az Szt. 29. §-a alapján ingyenes oktatásra
jogosult tanulók képzésére,

g) a fenntartó arra vonatkozó kötelezettségvállalását, hogy adatot szolgáltat az alábbi állami tervezési feladatok
ellátásához:
ga) a megyei szakképzési terv elkészítéséhez, értékeléséhez és felülvizsgálatához az Oktatási Hivatal és

a kormányhivatalok számára, az általuk meghatározott formában és határidőre, valamint
gb) a  szakmaszerkezeti döntéshez az  állami szakképzési és felnőttképzési szerv által meghatározott

formában és határidőre,
h) a hatálybalépésének időpontját és időtartamát.

 (2) Az  (1)  bekezdés g)  pont ga) és gb)  alpontjában meghatározott állami tervezési feladatok ellátásához a  fenntartó
adatot szolgáltat
a) az infrastrukturális és személyi feltételek által adott szakképző iskolai kapacitásokra,
b) a beiskolázási és kapacitásbővítési tervek vonatkozásában a tervezett létszámra és profilra, továbbá
c) a kapcsolattartáshoz szükséges adatokra
vonatkozóan.

 (3) A  szakképzési megállapodás az  (1)  bekezdésben foglaltakon túl további tartalmi elemeket is tartalmazhat
a fenntartónak az állami feladatellátásban való részvételével összefüggésben, amennyiben
a) a fenntartó

aa) az állami intézményfenntartó központ képviseletében a megyeközponti tankerületi igazgató,
ab) az OKJ 6. mellékletében szereplő szakképesítés esetén a vidékfejlesztésért felelős miniszter
által előzetesen jóváhagyott tartalommal kérelmezi a szakképzési megállapodás kiegészítését,

b) a kiegészítés kizárólag a szakképzési feladatellátásra vonatkozik,
c) nem korlátozza a  szakmaszerkezeti döntésnek az  Szt. 84.  § (5)  bekezdés a) és b)  pontja szerinti tartalmát,

továbbá a megyei, fővárosi keretszámok összegének meghatározását, valamint
d) nem keletkeztet az Nkt. 88. § (4) bekezdése szerinti költségvetési hozzájáruláson felüli, kiegészítő támogatási

jogosultságot.

3. A szakképzési megállapodás megkötése

4. § (1) A kormányhivatal szakképző iskolánként köt szakképzési megállapodást a fenntartóval.
(2) A  szakképzési megállapodás tervezetét a  fenntartó készíti elő és nyújtja be papír alapon öt példányban cégszerű

aláírásával ellátva és egyidejűleg szerkeszthető elektronikus formában is a kormányhivatalhoz, a kapcsolattartáshoz
szükséges adatok közlése mellett. A kormányhivatal javítható hiba vagy hiányosság észlelése esetén a fenntartóval
kijavíttatja a  szakképzési megállapodás tervezetét. Ez  esetben az  e  § szerinti határidőket a  javított tervezet
benyújtásától kell számítani.



M A G Y A R  K Ö Z L Ö N Y  •  2013. évi 141. szám 66271

 (3) A  szakképzési megállapodás hatálybalépésének időpontja a  szakképzési megállapodásban megjelölt tanév
kezdőnapja. A  szakképzési megállapodás legfeljebb öt tanévre szól azzal, hogy annak időtartama a  fenntartó
kérelme alapján öt tanévnél rövidebb is lehet.

 (4) Amennyiben a  szakképző iskola tagintézménnyel, telephellyel rendelkezik, a  kormányhivatal a  szakképzési
megállapodás megkötése előtt, a  szakképzési megállapodás tervezetének benyújtását követő nyolc napon
belül megkéri a  tagintézmény, telephely szerint illetékes kormányhivatal egyetértését a  tervezett szakképzési
megállapodásnak a  kormányhivatal illetékességi területét érintő rendelkezése tekintetében. A  tagintézmény,
telephely szerint illetékes kormányhivatal tizenöt napon belül értesíti a kormányhivatalt az egyetértés megadásáról
vagy megtagadásáról. Az  érintett szakképző iskola tagintézménye, telephelye szerint illetékes kormányhivatal
e bekezdés szerinti egyetértését megadottnak kell tekinteni, ha határidőre nem nyilatkozik.

 (5) A  kormányhivatal a  benyújtást követően – a  (4)  bekezdés szerinti határidőkkel együtt – összesen harminc napon
belül kialakítja álláspontját a szakképzési megállapodás megkötéséről. Amennyiben a kormányhivatal nem tagadja
meg a  szakképzési megállapodás megkötését, úgy a  tervezetének két példányát javaslatával megküldi az  állami
szakképzési és felnőttképzési szerv részére.

 (6) A  szakképző iskola tagintézménye, telephelye szerint illetékes kormányhivatal a  (4)  bekezdés szerinti egyetértés
megtagadása, és a  kormányhivatal a  szakképzési megállapodás megkötésének megtagadása esetén döntését
írásban indokolja. Az  indoklásban foglaltak figyelembevételével a  fenntartó ismételten kezdeményezheti
a kormányhivatalnál a szakképzési megállapodás megkötését.

 (7) A  kormányhivatal csak abban az  esetben tagadhatja meg a  szakképzési megállapodás megkötését, vagy
a (4) bekezdés szerinti egyetértés megadását, ha a szakképzési megállapodás tervezetében rögzített adatok tévesek,
ha az abban foglaltak nem felelnek meg az Szt., az Nkt. és a szakmaszerkezeti döntés előírásainak, vagy nincsenek
összhangban a vonatkozó megyei szakképzési tervvel.

5. § (1) Az állami szakképzési és felnőttképzési szerv az Szt. 84. § (8) bekezdésében meghatározott egyetértést a szakképzési
megállapodásnak a kormányhivatal által megküldött tervezete alapján adja meg.

 (2) Amennyiben az  Szt. 5.  § (14)  bekezdése alapján a  vidékfejlesztésért felelős miniszternek nincs egyetértési
joga, az  állami szakképzési és felnőttképzési szerv a  kézhezvételtől számított harminc napon belül értesíti
a  kormányhivatalt, ha a  szakképzési megállapodás megkötésével nem ért egyet. Az  állami szakképzési és
felnőttképzési szerv egyetértését megadottnak kell tekinteni, ha határidőre nem nyilatkozik.

 (3) Amennyiben az  Szt. 5.  § (14)  bekezdése alapján a  vidékfejlesztésért felelős miniszternek egyetértési joga
van, az  állami szakképzési és felnőttképzési szerv a  szakképzési megállapodás tervezetének egy példányát
a  kézhezvételtől számított tizenöt napon belül a  javaslatával együtt megküldi a  vidékfejlesztésért felelős
miniszter számára. A  vidékfejlesztésért felelős miniszter a  kézhezvételtől számított tizenöt napon belül értesíti
az  állami szakképzési és felnőttképzési szervet, ha a  szakképzési megállapodás megkötésével nem ért egyet.
A  vidékfejlesztésért felelős miniszter egyetértését megadottnak kell tekinteni, ha határidőre nem nyilatkozik.
Az  állami szakképzési és felnőttképzési szerv a  vidékfejlesztésért felelős miniszter értesítésének kézhezvételétől
vagy az erre nyitva álló határidő leteltétől számított nyolc napon belül értesíti a kormányhivatalt, ha a szakképzési
megállapodás megkötésével nem ért egyet.

 (4) Az  állami szakképzési és felnőttképzési szerv megtagadja a  szakképzési megállapodás megkötésével való
egyetértését, amennyiben a vidékfejlesztésért felelős miniszter a szakképzési megállapodás megkötésével nem ért
egyet.

 (5) A  kormányhivatal rögzíti az  egyetértés vagy az  egyetértés megtagadásának tényét a  szakképzési megállapodás
három példányán, majd az  egyetértésről vagy annak megtagadásáról szóló értesítés kézhezvételétől, vagy
az egyetértés megadására vagy megtagadására a (2) és (3) bekezdés szerint nyitva álló határidő leteltétől számított
nyolc napon belül egy-egy példányt megküld a  fenntartó, valamint a  költségvetési hozzájárulást folyósító szerv
számára.

 (6) A kormányhivatal a szakképzési megállapodást az egyetértésre jogosult egyetértése esetén, az egyetértés tényének
(5) bekezdés szerinti rögzítése napján megköti.

 (7) A költségvetési hozzájárulást folyósító szerv a költségvetési hozzájárulásra való jogosultság megállapítása, valamint
hatósági ellenőrzése során vizsgálja a szakképzési megállapodás meglétét, és az abban foglaltakat figyelembe véve
jár el.

6. § (1) Az állami szakképzési és felnőttképzési szerv megtagadja az egyetértés megadását, ha
a) a szakképzési megállapodás tervezetében rögzített adatok tévesek,



66272 M A G Y A R  K Ö Z L Ö N Y  •  2013. évi 141. szám

b) a szakképzési megállapodás tervezetében foglaltak nem felelnek meg az Szt., az Nkt. és a szakmaszerkezeti
döntés előírásainak, vagy

c) a szakképzési megállapodás tervezetében foglaltak nincsenek összhangban a vonatkozó megyei szakképzési
tervvel.

 (2) A  szakképzésért és felnőttképzésért felelős miniszter az  állami szakképzési és felnőttképzési szerv honlapján
nyilvánosságra hozza a  szakképzés országos feladatellátására vonatkozó stratégiáját, a  feladatellátás
kritériumrendszerét. Az  állami szakképzési és felnőttképzési szerv a  nyilvánosságra hozott stratégia,
kritériumrendszer alapján megtagadja a  szakképzési megállapodás megkötéséhez az  egyetértése megadását,
amennyiben az nem áll összhangban a stratégiával és kritériumrendszerrel.

 (3) Az állami szakképzési és felnőttképzési szervnek mérlegelési joga van az egyetértés megadása tekintetében a 3. §
(3) bekezdése alapján rögzített elemekkel kapcsolatban.

 (4) Az állami szakképzési és felnőttképzési szerv az egyetértés megtagadását írásban indokolja.
(5) A  vidékfejlesztésért felelős miniszter a  honlapján nyilvánosságra hozott szempontok alapján, kizárólag az  OKJ

6. mellékletében foglalt szakképesítések tekintetében tagadhatja meg az egyetértést, amelyet írásban indokol.
(6) Az állami szakképzési és felnőttképzési szerv a hatályos szakképzési megállapodásokat a honlapján nyilvánosságra

hozza.

7. § (1) Az állami szakképzési és felnőttképzési szerv a fenntartó kérésére jogosult a jogszabályi feltételek fennállása esetén
a kormányhivataltól a szakképzési megállapodás megkötésének megtagadása indokairól tizenöt napos határidővel
tájékoztatást kérni, amennyiben előzetesen a  kormányhivatal ugyanazon feltételek fennállása esetén megtagadta
azt.

 (2) Az  (1)  bekezdés szerinti kérelmező fenntartó az  állami szakképzési és felnőttképzési szerv rendelkezésére bocsát
valamennyi, az  érdemi döntéshez szükséges adatot és dokumentumot, valamint a  kormányhivatal számára
előzetesen benyújtott, elutasított szakképzési megállapodás tervezetét.

4. A szakképzési megállapodás módosítása, felülvizsgálata

8. § (1) A  fenntartó kezdeményezheti − tanítási éven kívüli hatálybalépéssel − a  szakképzési megállapodás felmondását,
valamint módosítását, kiegészítését. A  szakképzési megállapodás módosítását, kiegészítését a  fenntartó harminc
napon belül köteles kezdeményezni, ha az abban rögzített adatokban változás következik be.

 (2) A  megyei szakképzési terv módosításáról a  kormányhivatal minden fenntartót értesít, amely az  általa fenntartott
szakképző iskola székhelye vagy telephelye szerint érintett. A  fenntartó a  megyei szakképzési terv módosítása
alapján felülvizsgálja a  szakképzési megállapodás tartalmát, és szükség esetén a  megyei szakképzési terv
jóváhagyott, végleges módosításának nyilvánosságra hozataláról szóló értesítés kézhezvételét követő hatvan napon
belül kezdeményezi a szakképzési megállapodás módosítását.

 (3) A kormányhivatal jogosult felmondani a szakképzési megállapodást, amennyiben a fenntartó nem kezdeményezte
az  (1)  bekezdésben meghatározott határidőn belül a  szakképzési megállapodás módosítását annak érdekében,
hogy az összhangban legyen a megyei szakképzési tervvel és a fenntartó működési engedélyével. A kormányhivatal
a felmondást megelőzően nyolc napos határidővel felszólítja a fenntartót a szakképzési megállapodás módosítására
vonatkozó tervezet benyújtására.

 (4) A  kormányhivatal felmondja a  szakképzési megállapodást, ha a  fenntartó nem rendelkezik a  3.  § (1)  bekezdés
a)−c)  pontjában foglalt tartalmi elemeknek megfelelő jogerős működési engedéllyel, és a  működési engedély
módosításáról vagy annak visszavonásáról szóló döntés jogerőre emelkedését követő nyolc napon belül a fenntartó
nem kezdeményezte a  szakképzési megállapodás módosítását vagy felbontását. A  kormányhivatal a  működési
engedély módosításáról vagy annak visszavonásáról szóló döntése jogerőre emelkedésével egyidejűleg felhívja
a fenntartó figyelmét, ha a döntés alapján a szakképzési megállapodás felmondása vagy módosítása szükséges.

 (5) A  fenntartó a  szakképzési megállapodás módosításának tervezetét a  megkötött szakképzési megállapodással
egységes szerkezetbe foglaltan, a  módosítások egyértelmű jelzésével készíti el. A  4. és 5.  §-ban foglalt eljárást
kizárólag a  szakképzési megállapodás módosítása tekintetében kell lefolytatni abban az  esetben, ha a  módosítás,
kiegészítés érinti a  szakképzési megállapodás 3.  § (1)  bekezdés c), d) vagy h)  pontja, vagy a  3.  § (3)  bekezdése
szerinti tartalmi elemeit. Ha a  módosítás, kiegészítés kizárólag a  szakképzési megállapodás 3.  § (1)  bekezdés
a) vagy b)  pontja szerinti tartalmi elemeit érinti, a  kormányhivatal saját hatáskörben megköti a  módosított
szakképzési megállapodást a fenntartóval a 4. § (2) és (5) bekezdésében foglaltak alapján azzal az eltéréssel, hogy
a módosított, kiegészített szakképzési megállapodás egy-egy példányát – a megkötését követő nyolc napon belül – 



M A G Y A R  K Ö Z L Ö N Y  •  2013. évi 141. szám 66273

megküldi a  fenntartó, az  állami szakképzési és felnőttképzési szerv, – amennyiben a  szakképzési megállapodással
kapcsolatban egyetértési joga van – a vidékfejlesztésért felelős miniszter, és a költségvetési hozzájárulást folyósító
szerv részére.

 (6) Az  állami szakképzési és felnőttképzési szerv vagy a  vidékfejlesztésért felelős miniszter kezdeményezésére
a  kormányhivatal harminc napon belül megvizsgálja, hogy a  szakképzési megállapodást a  (3) és (4)  bekezdés
alapján fel kell-e mondani.

 (7) A  kormányhivatal haladéktalanul értesíti az  állami szakképzési és felnőttképzési szervet, és – amennyiben
egyetértési joga van – a vidékfejlesztésért felelős minisztert, továbbá a költségvetési hozzájárulást folyósító szervet,
ha a (3) vagy (4) bekezdés alapján a szakképzési megállapodást felmondta.

5. Záró rendelkezések

9. §  Ez a rendelet 2013. szeptember 1-jén lép hatályba.

10. § (1) Az  állami szakképzési és felnőttképzési szerv – a  kormányhivatalokkal együttműködve – nem kötelezően
alkalmazandó szakképzési megállapodás-mintát bocsát a fenntartók rendelkezésére.

 (2) 2014. január 1-jét követően a  kormányhivatal a  fenntartó által az  adott év május 31-ig benyújtott szakképzési
megállapodás tervezete alapján a  szakképzési megállapodást az  adott év augusztus 31-ig köteles megkötni, ha
az megfelel az e rendeletben foglaltaknak.

 (3) A  fenntartó a  szakképzési megállapodás alapján támogatott képzés tekintetében az  adott képzés kifutásáig,
azaz évfolyamismétlés és szüneteltetés nélküli befejezéséig jogosult költségvetési hozzájárulásra, függetlenül
a szakképzési megállapodás későbbi megszűnésétől vagy módosításától.

11. § (1) A  szakképzési megállapodás a  költségvetési hozzájárulásra való jogosultságnak első alkalommal
a  2013/2014.  tanévben induló szakképzésekre vonatkozóan, kizárólag az  OKJ-ban szereplő szakképesítésekkel és
szakközépiskolai ágazatokkal kapcsolatban feltétele.

 (2) A  szakképzési megállapodást a  2013/2014. tanévre vonatkozóan – 2013. szeptember 30-ig – a  3.  § (1)  bekezdés
a)−c) és e)−g)  pontjában meghatározott tartalommal kell megkötni. A  2013/2014. tanévre vonatkozó szakképzési
megállapodás tartalmazza a szakképesítések felsorolását a 3. § (1) bekezdés c) pontjában foglaltak tekintetében is,
ha a szakképesítés szerepel az OKJ hatályos 6. mellékletében.

 (3) A  kormányhivatal a  fenntartó által e  rendelet hatálybalépését követő tizenöt napon belül benyújtott szakképzési
megállapodás tervezete alapján a  szakképzési megállapodást 2013. szeptember 30-ig köteles megkötni, ha
az megfelel az e rendeletben foglaltaknak.

 (4) Az  Szt. és az  e  rendelet alapján egyetértésre jogosult első alkalommal a  2013. szeptember 2-át követően
felülvizsgált és kiegészített, és a 2014/2015. tanévre is vonatkozó szakképzési megállapodás tekintetében gyakorolja
az egyetértési jogát.

 (5) A 2. § (5) bekezdésében foglaltakat először a 2015/2016. tanévre vonatkozó beiskolázásra kell alkalmazni.

12. § (1) A  kormányhivatal azzal a  fenntartóval köt a  2013/2014. tanévre vonatkozó szakképzési megállapodást, amely
működési engedéllyel rendelkezik legalább egy, az OKJ szerinti olyan szakképesítés, szakközépiskolai ágazat szerinti
képzésre, amely nem szerepel a  2013/2014-es tanévre vonatkozó szakmaszerkezeti döntésről, a  2013/2014-es
tanévben induló képzésekben szakiskolai tanulmányi ösztöndíjra jogosító szakképesítésekről, valamint egyes
szakképzési tárgyú kormányrendeletek módosításáról szóló 331/2012. (XI. 28.) Korm. rendelet alapján a megyében,
fővárosban az állami támogatásban nem részesíthető szakképesítések és szakközépiskolai ágazatok listáján.

 (2) A  2013/2014. tanévre vonatkozóan megkötött szakképzési megállapodások 2014. augusztus 31-én hatályukat
vesztik. Ha a  fenntartó kezdeményezi a  11.  § alapján megkötött szakképzési megállapodás időtartama alatt
a  szakképzési megállapodás kiegészítését, a  megyei szakképzési terv figyelembevételével a  3.  § (1)  bekezdés
d)  pontja szerinti tartalommal kiegészített szakképzési megállapodás időtartama a  kiegészített szakképzési
megállapodás megkötésétől számított újabb öt tanévre szólhat.

 (3) A  kormányhivatal a  2013/2014. tanévre vonatkozóan megkötött szakképzési megállapodásokról elektronikus
összesítést készít 2013. október 31-ig az  állami szakképzési és felnőttképzési szerv által megadott formai
követelmények szerint, amely alapján az állami szakképzési és felnőttképzési szerv a honlapján nyilvánosságra hozza
a szakképzési megállapodással rendelkező fenntartók szakképzési megállapodásban szereplő adatait.



66274 M A G Y A R  K Ö Z L Ö N Y  •  2013. évi 141. szám

 (4) Ha a  fenntartó 2013. december 31-ig kezdeményezi a  11.  § szerint megkötött szakképzési megállapodás
(2)  bekezdés szerinti kiegészítését, a  kiegészített szakképzési megállapodásban foglaltakat 2014-ben a  megyei
szakképzési tervek felülvizsgálata és a szakmaszerkezeti döntés előkészítése során figyelembe kell venni.

 (5) A  szakképzésért és felnőttképzésért felelős miniszter az  Oktatási Hivatallal és a  kormányhivatalokkal
együttműködve, az  általuk használt informatikai rendszerhez és feltételekhez igazodva, annak jelen feladatra
hasznosítható funkcióit kiegészítve, a  szakképzési megállapodások megkötését és nyilvántartását segítő
informatikai rendszert 2013. október 31-től az állami szakképzési és felnőttképzési szerven keresztül működteti.

 (6) A  vidékfejlesztésért felelős miniszter 2013. október 31-ig kidolgozza és a  honlapján nyilvánosságra hozza
a  szakképzési megállapodások megkötésével kapcsolatos egyetértési jogának gyakorlására vonatkozó
szempontokat.

  Orbán Viktor s. k.,
miniszterelnök
