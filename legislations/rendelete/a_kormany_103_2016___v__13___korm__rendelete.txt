A Kormány 103/2016. (V. 13.) Korm. rendelete
a Kormánytisztviselői Döntőbizottságról szóló 168/2012. (VII. 20.) Korm. rendelet módosításáról

A Kormány a közszolgálati tisztviselőkről szóló 2011. évi CXCIX. törvény 259. § (1) bekezdés 9. pontjában kapott felhatalmazás
alapján, az Alaptörvény 15. cikk (1) bekezdésében meghatározott feladatkörében eljárva a következőket rendeli el:

1. § (1) A  Kormánytisztviselői Döntőbizottságról szóló 168/2012. (VII. 20.) Korm. rendelet (a továbbiakban: R.)
2. § (2) bekezdése helyébe a következő rendelkezés lép:
„(2) A Döntőbizottság legfeljebb tizenöt közszolgálati biztosból álló testület, amelynek – a Kttv. 191. § (1) bekezdése
alapján – tagja az elnök és az elnökhelyettes.”

 (2) Az R. 2. § (4) és (5) bekezdése helyébe a következő rendelkezések lépnek:
„(4) A  Döntőbizottság tagjának összeférhetetlenségére alkalmazni kell a  Kttv. 85.  § (4)  bekezdés a) és b)  pontját.
Összeférhetetlenség esetén a  Kttv. 86.  § (1)  bekezdésében foglaltak szerint kell eljárni azzal, hogy a  munkáltatói
jogkör gyakorlójának a közigazgatási minőségpolitikáért és személyzetpolitikáért felelős minisztert (a továbbiakban:
miniszter) kell tekinteni. Ha a  Döntőbizottság tagja az  összeférhetetlenséget a  felszólítás kézbesítésétől számított
harminc napon belül nem szünteti meg, a döntőbizottsági tagsága megszűnik.
(5) Ha a Döntőbizottság tagja nem kormányzati szolgálati jogviszonyban álló személy, a (4) bekezdésben foglaltak
mellett a Kttv. 39. § (1) bekezdése szerinti feltételeknek is meg kell felelnie. A Kttv. 39. § (1) bekezdés a) pontjában
meghatározott feltétel teljesülését a  kinevezést követő harminc napon belül hatósági erkölcsi bizonyítvánnyal
szükséges igazolni a miniszter által vezetett minisztériumnál kormányzati szolgálati jogviszonyban állókra irányadó
rendelkezések szerint. Ha határidőben az  érintett nem tesz eleget az  e  bekezdés szerinti kötelezettségének,
döntőbizottsági tagsága megszűnik.”

 (3) Az R. 2. § (7) bekezdése helyébe a következő rendelkezés lép:
„(7) A  Döntőbizottság tagja köteles törvényben meghatározott vagyonnyilatkozatot tenni. A  vagyonnyilatkozat
kezelésére és őrzésére a  miniszter által vezetett minisztériumnál kormányzati szolgálati jogviszonyban állókra
irányadó rendelkezéseket kell alkalmazni.”

2. § (1) Az R. 3. § (1) bekezdés a) pontja helyébe a következő rendelkezés lép:
(A Döntőbizottság elnökének feladatai:)
„a) dönt a Kttv. 191. § (4) bekezdésében, valamint a 8. § (6) bekezdésében meghatározott kizárási ok fennállásának
kérdésében;”

 (2) Az R. 3. § (1) bekezdés f ) pontja helyébe a következő rendelkezés lép:
(A Döntőbizottság elnökének feladatai:)
„f ) kijelöli az eljáró tanács tagjait és a véleményt kiadmányozó közszolgálati biztost;”

 (3) Az R. 3. § (1) bekezdés j) pontja helyébe a következő rendelkezés lép:
(A Döntőbizottság elnökének feladatai:)
„j) ellátja azokat a feladatokat, amelyeket jogszabály és a Döntőbizottság ügyrendje számára előír.”

3. §  Az R. 6. §-a helyébe a következő rendelkezés lép:
„6. § (1) Ha az eljáró tanács elvi kérdésekre is kiterjedő határozatot hozott, arról az eljáró tanács elnöke tájékoztatja
a  Döntőbizottság elnökét, aki indokolt esetben dönthet a  határozat Elvi Döntőbizottsági Határozatként történő
közzétételéről a Döntőbizottság honlapján.



M A G Y A R  K Ö Z L Ö N Y  •  2016. évi 69. szám 5355

(2) Vitás jogalkalmazási kérdés esetén – a  jogorvoslati gyakorlat egységességének biztosítása érdekében –
a  Döntőbizottság elnöke teljes ülést hív össze. Az  ülésen a  közszolgálati biztosok kétharmados többséggel
a  Döntőbizottság gyakorlatának elemzését követően Döntőbizottsági Állásfoglalást hozhatnak. Az  erre vonatkozó
részletszabályokat a Döntőbizottság ügyrendje állapítja meg.”

4. §  Az R. 7. § (1) bekezdése helyébe a következő rendelkezés lép:
„(1) A  Döntőbizottság ügyviteli és döntéselőkészítési feladatait – a  Döntőbizottság iránymutatása mellett –
a Titkárság látja el. A Titkárság a miniszter által vezetett minisztérium szervezetében működő főosztálynak megfelelő
szintű szervezeti egység, amelyet titkárságvezető vezet. A Titkárságon foglalkoztatottak a  minisztériummal állnak
kormányzati szolgálati jogviszonyban.”

5. § (1) Az R. 8. § (6) bekezdése helyébe a következő rendelkezés lép:
„(6) A  közszolgálati panasz (a továbbiakban: panasz) előkészítésében, elbírálásában, valamint a  véleményezési
eljárásban nem vehet részt
a) az, aki a panaszos vagy véleménykérő által sérelmezett intézkedés meghozatalában részt vett;
b) a panaszos vagy véleménykérő hozzátartozója;
c) az, akitől az ügy tárgyilagos megítélése egyéb okból nem várható el.”

 (2) Az R. 8. §-a a következő (7) bekezdéssel egészül ki:
„(7) A  közszolgálati biztos a  Döntőbizottság elnökének köteles haladéktalanul bejelenteni, ha vele szemben
a (6) bekezdés a)–c) pontja szerinti kizárási ok áll fenn. A kizárás tárgyában az elnök soron kívül dönt.”

6. §  Az R. 9. §-a helyébe a következő rendelkezés lép:
„9.  § (1) A  Döntőbizottság eljárása a  panasz benyújtásával indul. A  panaszt írásban – az  igényt alátámasztó
okiratokkal együtt – három példányban kell benyújtani. A panasz szóban is előterjeszthető a Titkárságon, amelyről
a Titkárság jegyzőkönyvet vesz fel. A panaszban meg kell jelölni
a) a panaszos (és képviselője) nevét, lakcímét (székhelyét), elérhetőségét (telefonszám, e-mail cím);
b) a munkáltató nevét és székhelyét;
c) a sérelmesnek tartott munkáltatói intézkedést;
d) az érvényesíteni kívánt jogot és az annak alapjául szolgáló tényeket, bizonyítékokat; és
e) a Döntőbizottság döntésére irányuló határozott kérelmet és ennek indokait.
(2) A  Döntőbizottsághoz beérkezett panaszt a  Titkárság nyilvántartásba veszi. A  panaszt a  titkárságvezető által
kijelölt kormánytisztviselő vizsgálja meg.
(3) A  kijelölt kormánytisztviselő vizsgálja a  panasz befogadhatóságát. A  panasz befogadhatósága vizsgálatának
ki kell terjednie a  Döntőbizottság hatáskörének ellenőrzésére és arra, hogy a  panasz megfelel-e a  jogszabályi
követelményeknek. Ha szükséges, a Titkárság megfelelő határidő tűzésével hiánypótlásra szólíthatja fel a panaszost.
(4) Ha a (3) bekezdésben meghatározott vizsgálat alapján a panasz nem befogadható, a titkárságvezető javaslatot
tesz a Döntőbizottság elnökének az eljárás megszüntetésére. Az eljárás megszüntetéséről a Döntőbizottság elnöke
határozatot hoz, amelyet a  Titkárság megküld a  panaszosnak és a  munkáltatónak. A  munkáltató példányához
csatolni kell a panasz másolatát.
(5) A  befogadható panaszt a  titkárságvezető felterjeszti a  Döntőbizottság elnökéhez. A  Döntőbizottság elnöke
a  Kttv. 190.  § (11)  bekezdése szerint jelöli ki az  eljáró tanács tagjait, köztük a  tanács elnökét és előadó tagját.
A  Döntőbizottság elnöke a  kijelölésről tájékoztatja a  titkárságvezetőt, egyúttal felkéri a  döntéselőkészítésre.
A Titkárság a kijelölésről szóló döntést megküldi az érintett tanácstagok részére.
(6) Az  eljáró tanács kijelölését követően a  titkárságvezető értesíti a  munkáltatót a  Döntőbizottság eljárásának
megindításáról, megküldi számára a  panaszt és felhívja nyilatkozatának előterjesztésére, amely az  eljárás
megszüntetésére irányul vagy érdemi védekezést tartalmaz.
(7) A panasszal kapcsolatban – az eljáró tanács tagjainak egyetértése mellett – a Titkárság
a) iratokat, adatokat kérhet be a panaszostól, a munkáltatótól;
b) a  Kttv. 177.  § (2)  bekezdése szerinti célból a  közszolgálati alapnyilvántartás adatkörével összefüggésben
– az eljáró tanács által meghatározott – bizonyítékokat szerezhet be;
c) a  (9)  bekezdésben meghatározottakhoz képest a  panasz kivizsgálásához szükséges további cselekményeket
végezhet, így nyilatkozattételre hívhat fel.



5356 M A G Y A R  K Ö Z L Ö N Y  •  2016. évi 69. szám

(8) A  Kttv. 190.  § (9)  bekezdése szerinti eljárási határidő (a továbbiakban: eljárási határidő) meghosszabbításáról
– a  titkárságvezető javaslatára – az  eljáró tanács elnöke dönt. Az  eljáró tanács elnökének döntését a  Titkárság
megküldi a panaszosnak és a munkáltatónak.
(9) Az eljáró tanács
a) személyesen meghallgathatja a panaszost, illetve a munkáltatót;
b) a felek indítványára tanúkat hallgathat meg;
c) a felek indítványára – a szakértői díj megelőlegezését követően – szakértőt rendelhet ki.
Az a) pont szerinti meghallgatásra a titkárságvezető is javaslatot tehet. A személyes meghallgatás a felek együttes
jelenlétében történik. Az  a) és b)  pont szerinti meghallgatáson az  eljáró tanács elnöke engedélyezheti a  felek
és képviselőik részére, hogy a  meghallgatotthoz kérdéseket intézzenek. A  meghallgatás nem nyilvános, arról
jegyzőkönyvet kell felvenni. A tanúmeghallgatásról mindkét felet értesíteni kell.
(10) Az  eljáró tanács az  eljárás bármely szakaszában megkísérelheti, hogy a  panaszos és a  munkáltató a  jogvitát,
vagy a  vitás kérdések egy részét egyezséggel rendezze. Ha az  egyezség megfelel a  jogszabályoknak, azt az  eljáró
tanács jóváhagyja, ellenkező esetben a jóváhagyást megtagadja, és az eljárást folytatja.
(11) A  (7)  bekezdés b)  pontja szerinti bizonyítékok beszerzéséről a  titkárságvezető – az  előadó tag útján –
tájékoztatja az  eljáró tanácsot. Az  eljáró tanács tagja további bizonyítást javasolhat vagy az  eljáró tanács
a rendelkezésre álló adatok alapján határozatot hozhat.
(12) A  határozat nem terjedhet túl a  panaszon. A  határozat rendelkező részét az  eljáró tanács a  határozathozatal
napján foglalja írásba, amit a tagok kézjegyükkel ellátnak.
(13) A Döntőbizottság a következő határozatokat hozhatja:
a) a panasznak egészben vagy részben helyt ad;
b) a panaszt elutasítja;
c) a felek közötti egyezséget jóváhagyja;
d) az eljárást megszünteti.
(14) A Döntőbizottság az eljárást megszünteti, ha
a) a panaszos követelésének érvényesítése bíróság vagy más hatóság hatáskörébe tartozik;
b) a panaszos követelése idő előtti;
c) a panaszos elmulasztotta a Kttv. 190. § (2) bekezdése szerinti igényérvényesítési határidőt;
d) a panaszos a hiánypótlási felhívásnak nem tett eleget, és emiatt a panasz nem bírálható el;
e) a felek között ugyanabból a ténybeli alapból származó ugyanazon jog iránt az eljárás már folyamatban van, vagy
annak tárgyában a Döntőbizottság már határozatot hozott;
f ) a panaszos a panaszt visszavonta;
g) a panaszos elhalálozott; vagy
h) a munkáltató jogutód nélkül megszűnt.
(15) A határozatnak tartalmaznia kell:
a) a Döntőbizottság megjelölését és az ügyszámot;
b) a panaszos és képviselője nevét, lakcímét (székhelyét);
c) a munkáltató és képviselője nevét, székhelyét;
d) a panasz tárgyának megjelölését, a sérelmezett munkáltatói intézkedést;
e) a határozat rendelkező részét és indokolását;
f ) a határozathozatal helyét és idejét; és
g) az eljáró tanács összetételét, tagjainak aláírását és a Döntőbizottság bélyegzőlenyomatát.
Az aláírásban akadályozott tanácstag helyett az eljáró tanács elnöke ír alá.
(16) A  határozat rendelkező részének tartalmaznia kell a  Döntőbizottság döntését, továbbá a  jogorvoslat
lehetőségét, benyújtásának helyét és az arra rendelkezésre álló határidőt.
(17) Az indokolásnak a következőket kell tartalmaznia:
a) a felek álláspontját és kérelmét;
b) a Döntőbizottság által megállapított tényállást és az annak alapjául szolgáló bizonyítékokat;
c) azokat a körülményeket, amelyeken a bizonyítékok mérlegelése alapul;
d) azon okokra történő utalást, amelyek miatt a  Döntőbizottság valamely tényt nem talált bizonyítottnak, vagy
amelyek miatt a felajánlott bizonyítást mellőzte;
e) a jogvita elbírálása szempontjából jelentőséggel bíró jogszabályokat; és
f ) a Kttv. 190. § (13) bekezdésével összhangban az eljárási költség viselésére vonatkozó indokokat.



M A G Y A R  K Ö Z L Ö N Y  •  2016. évi 69. szám 5357

(18) Az indokolással ellátott határozatot – annak meghozatalától számított – nyolc napon belül írásba kell foglalni,
amelyet az írásba foglalást követő öt napon belül a Titkárság megküld a panaszos és a munkáltató részére.”

7. §  Az R. a következő 9/A. §-sal egészül ki:
„9/A.  § (1) A  panasz benyújtására nyitva álló igényérvényesítési határidő elmulasztása esetén, az  elmulasztott
határidő utolsó napjától számított tizenöt napon belül igazolási kérelem terjeszthető elő, amellyel egyidejűleg
pótolni kell az  elmulasztott cselekményt. Ha a  mulasztás ténye később jutott a  panaszos tudomására, vagy
az  akadály később szűnt meg, az  igazolási kérelem előterjesztésének határideje a  tudomásszerzéssel, vagy
az  akadály megszűnésével veszi kezdetét. Az  igazolási kérelemben elő kell adni a  mulasztás okát és a  mulasztás
vétlenségét valószínűsítő körülményeket.
(2) Ha az ügy eldöntése olyan előzetes kérdés elbírálásától függ, amely tárgyban az eljárás más szerv hatáskörébe
tartozik, a Döntőbizottság saját eljárását – a más szervnél folytatott eljárás jogerős befejezéséig – felfüggesztheti.
Az  eljárás felfüggesztésével minden határidő megszakad, a  felfüggesztés megszűnésekor – az  eljárási határidő
kivételével – a  határidő számítása újrakezdődik. Az  eljárás felfüggesztéséről – a  titkárságvezető javaslata
alapján – az  eljáró tanács elnöke dönt. A  felfüggesztésről szóló döntést a  Titkárság küldi meg a  panaszosnak és
a munkáltatónak.
(3) Ha az  eljárás során a  munkáltató jogutódlással megszűnik, az  eljárás félbeszakad a  jogutód eljárásba
történő bevonásáig vagy belépéséig. Az  eljárás félbeszakadását az  eljáró tanács elnöke állapítja meg. Az  eljárás
félbeszakadásával minden határidő megszakad, a félbeszakadás megszűnésekor – az eljárási határidő kivételével –
a  határidő számítása újrakezdődik. A  félbeszakadásról szóló döntést a  Titkárság megküldi a  panaszosnak, aki
–  a  döntés kézbesítésétől számított tizenöt napon belül – köteles bejelenteni új munkáltatóját. E  bejelentést
követően a Döntőbizottság az eljárást a jogutód munkáltatóval szemben folytatja le.”

8. §  Az R. 10. § (3) bekezdése helyébe a következő rendelkezés lép:
„(3) A panaszos a panaszt a Döntőbizottság határozatának meghozataláig módosíthatja, visszavonhatja.”

9. §  Az R. 11. §-a helyébe a következő rendelkezés lép:
„11.  § (1) Ha a  Döntőbizottság a  panaszt részben vagy egészben alaposnak találja, a  munkáltatót részben vagy
egészben kötelezheti a  panaszos szükséges és igazolt költségei (a továbbiakban: eljárási költség) megtérítésére.
E  rendelet alkalmazásában eljárási költség mindaz a  költség, ami a  panaszos részéről a  célszerű és jóhiszemű
eljárással összefüggésben felmerült (különösen: szakértői díj, tanú megjelenésével összefüggő költség).
(2) A panaszos – az (1) bekezdés szerinti esetekben – igényelheti, hogy a Döntőbizottság kötelezze a munkáltatót
a) az  ügyvéd munkadíjának és készkiadásainak címén az  ő és képviselője között létrejött ügyvédi megbízási
szerződésben kikötött megbízási díj, valamint
b) a képviselője részére költségtérítésként megfizetett indokolt készkiadások együttes összegének
megfizetésére.
(3) Az  ügyvédi munkadíj összegét az  eljáró tanács indokolt esetben mérsékelheti, ha az  nem áll arányban
a ténylegesen elvégzett ügyvédi tevékenységgel.
(4) A Titkárság a felhívásra megjelent kormánytisztviselő, valamint a tanú részére és kérelmére – a munkából kiesett
idő igazolására – igazolást állít ki a megjelenés napjáról és időtartamáról.”

10. §  Az R. 12.  § (1) és (2)  bekezdése helyébe a  következő rendelkezések lépnek, és a  § a  következő (2a)  bekezdéssel
egészül ki:
„(1) A  Döntőbizottság határozatának kiegészítését a  panaszos, illetve a  munkáltató a  határozat közlésétől
számított tizenöt napon belül kérheti, ha a Döntőbizottság a panasz valamely részéről nem döntött. A kiegészítés
iránt előterjesztett kérelemnek a  határozat elleni keresetlevél benyújtására halasztó hatálya nincs, a  Titkárság
a keresetlevél továbbításakor a kiegészítés iránti kérelemről köteles a bíróságot tájékoztatni.
(2) A Döntőbizottság a határozat kijavítását – hivatalból, illetve a panaszos vagy a munkáltató kérelmére – bármikor
elrendelheti
a) névcsere vagy hibás névírás,
b) szám- vagy számítási hiba, továbbá
c) az a) és b) pontban nem említett más elírás
esetén.



5358 M A G Y A R  K Ö Z L Ö N Y  •  2016. évi 69. szám

(2a) A  kijavítás iránt előterjesztett kérelemnek a  határozat elleni keresetlevél benyújtására halasztó hatálya nincs,
a Titkárság a keresetlevél továbbításakor a kijavítás iránti kérelemről köteles a bíróságot tájékoztatni.”

11. §  Az R. 13. §-a helyébe a következő rendelkezés lép:
„13.  § (1) A  Döntőbizottsághoz beérkezett véleménykérő ügyiratot a  Titkárság nyilvántartásba veszi.
A  titkárságvezető kijelöli a  Titkárság kormánytisztviselőjét a  véleménykérő ügyirat befogadhatóságának
vizsgálatára. E  vizsgálat során a Titkárság a  véleménykérőtől felvilágosítást, iratokat kérhet, továbbá felhívhatja őt
a véleménykérő ügyirat kiegészítésére. A kérelem befogadhatóságának vizsgálata során megfelelően alkalmazni kell
a 9. § (3) bekezdését.
(2) Ha a  véleménykérő ügyirat nem befogadható, a  titkárságvezető javaslatot tesz annak elutasítására
a Döntőbizottság elnöke számára. A Döntőbizottság elnökének a véleménykérő ügyirat elutasításáról szóló döntését
a Titkárság küldi meg a véleménykérő részére.
(3) Ha a véleménykérő ügyirat befogadható, a titkárságvezető azt felterjeszti a Döntőbizottság elnökéhez, aki kijelöli
a véleményt kiadmányozó közszolgálati biztost.
(4) A  befogadást és a  közszolgálati biztos kijelölését követően a  Titkárság a  véleménykérőtől további adatokat,
iratokat kérhet be, őt nyilatkozattételre hívhatja fel.
(5) A  közszolgálati biztos az  ügyirat tárgyában véleményt ad ki, amelyet a  Titkárság küld meg a  véleménykérő
részére. A kiadott vélemény nem terjedhet túl a véleménykérő ügyiratban foglaltakon.”

12. §  Az R. a következő 15. §-sal egészül ki:
„15. § E rendeletnek a Kormánytisztviselői Döntőbizottságról szóló 168/2012. (VII. 20.) Korm. rendelet módosításáról
szóló 103/2016. (V. 13.) Korm. rendelettel (a továbbiakban: Módr.) megállapított rendelkezéseit a  Módr.
hatálybalépésekor folyamatban lévő ügyekben is alkalmazni kell.”

13. §  Az R.
a) 3. § (1) bekezdés i) pontjában a „kollégium” szövegrész helyébe a „Döntőbizottság”,
b) 8. § (2) bekezdésében a „tájékoztatni” szövegrész helyébe a „haladéktalanul tájékoztatni”,
c) 8. § (3) bekezdésében az „a panaszossal” szövegrész helyébe az „az eljárásban részt vevő féllel”,
d) 10. § (2) bekezdésében az „eljárása során” szövegrész helyébe az „az eljárása során a Titkárság útján”,
e) 12. § (3) bekezdésében az „indít munkaügyi jogvitát” szövegrész helyébe a „terjeszt elő keresetet”
szöveg lép.

14. § (1) Hatályát veszti az R.
a) 4. §-ában a „közigazgatási minőségpolitikáért és személyzetpolitikáért felelős”,
b) 8. § (1) bekezdésében a „jogorvoslati feladatainak teljesítését nem tagadhatja meg,”
szövegrész.

 (2) Hatályát veszti az R.
a) 3. § (1) bekezdés e) és g) pontja,
b) 5. § (3) bekezdése, valamint
c) 7. § (3) és (4) bekezdése.

15. §  Ez a rendelet a kihirdetését követő napon lép hatályba.

  Orbán Viktor s. k.,
miniszterelnök



M A G Y A R  K Ö Z L Ö N Y  •  2016. évi 69. szám 5359
