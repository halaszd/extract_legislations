A miniszterelnök 1/2019. (IV. 12.) ME rendelete
a Kallós Zoltán Külhoni Magyarságért Díjról

A Magyarország címerének és zászlajának használatáról, valamint állami kitüntetéseiről szóló 2011.  évi CCII.  törvény 24.  §
(6)  bekezdésében kapott felhatalmazás alapján, az  Alaptörvény 18.  cikk (1)  bekezdésében meghatározott feladatkörömben
eljárva a következőket rendelem el:

1. §  A külhoni magyarságért végzett kimagasló közéleti, gazdasági, tudományos, kulturális, oktatási tevékenység
elismerésére Kallós Zoltán Külhoni Magyarságért Díj (a továbbiakban: díj) adományozható.

2. § (1) A  díj a  külhoni magyar közösségek érdekében a  közéletben, az  oktatásban, a  kultúrában, a  nemzet örökségének
megőrzésében, az  egyházi életben, a  tudományban, a  tömegtájékoztatásban, továbbá a  gazdasági
önszerveződésben kiemelkedő tevékenységet végző magyarországi és külföldi személyeknek és szervezeteknek
adományozható.

 (2) Évente legfeljebb tíz díj adományozható. A  díj átadására minden év augusztus 20-án, a  nemzeti és állami ünnep
alkalmával kerül sor.

 (3) Kivételes alkalomból, az  (1)  bekezdésben felsorolt érdemek elismerésére – a  3.  §-ban foglaltak szerinti javaslat
alapján – a  miniszterelnök évente összesen legfeljebb öt személynek vagy szervezetnek a  (2)  bekezdésben
meghatározott számon felül, az ott meghatározottól eltérő időpontban is adományozhat díjat.

 (4) A díjjal oklevél és emlékplakett, továbbá – személyenként vagy szervezetenként – egymillió forint jutalom jár.

3. § (1) A  díjat a  miniszterelnök a  nemzetpolitikáért felelős miniszter útján tett előterjesztésére adományozza.
A  nemzetpolitikáért felelős miniszter a  díj odaítélésére vonatkozó javaslatának kialakítása során kikéri
a nemzetpolitikáért felelős államtitkár és a Magyar Állandó Értekezlet határon túli tagszervezeteinek véleményét.

 (2) A kitüntetési javaslathoz indokolást kell csatolni.
(3) Ugyanazon személynek, szervezetnek újabb díj adományozására csak olyan kiemelkedő tevékenység alapján tehető

javaslat, amelyet a korábban adományozott díj elnyerése óta végzett.
(4) A díjazottak névsorát – beleegyezésük esetén – a Magyar Közlönyben közzé kell tenni.

4. §  Ez a rendelet a kihirdetését követő 8. napon lép hatályba.

5. §  Hatályát veszti a Külhoni Magyarságért Díj alapításáról szóló 3/2011. (XII. 30.) ME rendelet.

  Orbán Viktor s. k.,
miniszterelnök



M A G Y A R  K Ö Z L Ö N Y  •  2019. évi 64. szám 2155
