A Kormány 323/2013. (VIII. 28.) Korm. rendelete
a halgazdálkodási hatóságok kijelölésével összefüggésben egyes kormányrendeletek módosításáról

A Kormány
az 1. és 2.  § tekintetében a  közigazgatási hatósági eljárás és szolgáltatás általános szabályairól szóló 2004.  évi CXL.  törvény
174/A. § (1) bekezdés a) és b) pontjában,
a 3. § tekintetében az Alaptörvény 15. cikk (3) bekezdésében meghatározott eredeti jogalkotói hatáskörében,
a 4–6.  §-ok tekintetében a  fővárosi és megyei kormányhivatalokról, valamint a  fővárosi és megyei kormányhivatalok
kialakításával és a  területi integrációval összefüggő törvénymódosításokról szóló 2010.  évi CXXVI.  törvény 21.  § b)  pontjában,
valamint a halgazdálkodásról és a hal védelméről szóló 2013. évi CII. törvény 71. § 1. pontjában,
a 7. és 11.  § tekintetében a  közigazgatási hatósági eljárás és szolgáltatás általános szabályairól szóló 2004.  évi CXL.  törvény
174/A. § (1) bekezdés a) és b) pontjában,



66322 M A G Y A R  K Ö Z L Ö N Y  •  2013. évi 141. szám

a 8–10.  §-ok tekintetében a  halgazdálkodásról és a  hal védelméről szóló 2013.  évi CII.  törvény 71.  § 1.  pontjában kapott
felhatalmazás alapján,
az Alaptörvény 15. cikk (1) bekezdésében meghatározott feladatkörében eljárva,
a következőket rendeli el:

1. A Nemzeti Közlekedési Hatóságról szóló 263/2006. (XII. 20.) Korm. rendelet módosítása

1. §  A Nemzeti Közlekedési Hatóságról szóló 263/2006. (XII. 20.) Korm. rendelet (a  továbbiakban: NKHr.) 5.  melléklete
az 1. melléklet szerint módosul.

2. A környezetvédelmi, természetvédelmi, vízügyi hatósági és igazgatási feladatokat ellátó szervek
kijelöléséről szóló 347/2006. (XII. 23.) Korm. rendelet módosítása

2. § (1) A környezetvédelmi, természetvédelmi, vízügyi hatósági és igazgatási feladatokat ellátó szervek kijelöléséről szóló
347/2006. (XII. 23.) Korm. rendelet (a  továbbiakban: Korm. rendelet) 32/D.  §-a a  következő (6)–(8)  bekezdéssel
egészül ki:
„(6) A Kormány a felügyelőségnek a halastavak, a horgásztavak, a jóléti tavak, a víztározók, a bányatavak, valamint
a holtágak vízjogi létesítési és üzemeltetési engedélyezési eljárásban, vízjogi üzemeltetési engedély módosítására
irányuló eljárásban, valamint a vízjogi fennmaradási engedélyezési eljárásban első fokon a megyei kormányhivatal
földművelésügyi igazgatóságát, másodfokon a  Nemzeti Élelmiszerlánc-biztonsági Hivatalt halgazdálkodási
szakhatóságként jelöli ki.
(7) A (6) bekezdés szerinti eljárásokban a hatóság szakhatóságként abban az esetben működik közre, ha
a) a kérelemmel érintett vízilétesítmény halászati, horgászati, illetve haltermelési hasznosítási célt szolgál, vagy
b) a kérelemmel érintett vízilétesítményben halászati, horgászati, illetve haltermelési hasznosítási cél megvalósítását
tervezik, ide értve a vízilétesítmény halastó funkcióval történő üzemeltetését is.
(8) A (6) bekezdés szerinti eljárásokban a szakhatósági közreműködés annak vizsgálatára terjed ki, hogy a kérelem
szerinti tevékenység megfelel-e a  halgazdálkodásról és a  hal védelméről szóló jogszabályokban rögzített
követelmények közül a haltermelésre és a haltermelési létesítményekre, a halászatra, illetve a horgászatra vonatkozó
előírásoknak.”

 (2) Hatályát veszti a Korm. rendelet 32/F. § (5) bekezdése.

3. Az egyes miniszterek, valamint a Miniszterelnökséget vezető államtitkár feladat- és hatásköréről
szóló 212/2010. (VII. 1.) Korm. rendelet módosítása

3. §  Az egyes miniszterek, valamint a  Miniszterelnökséget vezető államtitkár feladat- és hatásköréről szóló 212/2010.
(VII. 1.) Korm. rendelet 108. §-a helyébe a következő rendelkezés lép:
„108. § A miniszter a halgazdálkodásért való felelőssége körében
a) irányítja a halgazdálkodási szakigazgatást,
b) a halgazdálkodási hatóság útján felügyeli a halgazdálkodási tevékenységek folytatását,
c) ellátja az  államot megillető halgazdálkodási jogok pályáztatásával kapcsolatos teendőket, ellenőrzi
a halgazdálkodási jog átengedésére irányuló szerződések betartását, továbbá
d) működteti az  Országos Halgazdálkodási Adattárat, valamint a  halgazdálkodásról és a  hal védelméről szóló
törvényben meghatározott, halgazdálkodási kérdésekkel foglalkozó testületet.”

4. A fővárosi és megyei kormányhivatalokról szóló 288/2010. (XII. 21.) Korm. rendelet módosítása

4. §  A fővárosi és megyei kormányhivatalokról szóló 288/2010. (XII. 21.) Korm. rendelet 2. § (1) bekezdés 6. pontjában
a „halászati” szövegrész helyébe a „halgazdálkodási” szöveg lép.

5. A fővárosi és megyei kormányhivatalok mezőgazdasági szakigazgatási szerveinek kijelöléséről
szóló 328/2010. (XII. 27.) Korm. rendelet módosítása

5. §  A fővárosi és megyei kormányhivatalok mezőgazdasági szakigazgatási szerveinek kijelöléséről szóló 328/2010.
(XII. 27.) Korm. rendelet (a továbbiakban: Statútumr.) 14. §-a helyébe a következő rendelkezés lép:



M A G Y A R  K Ö Z L Ö N Y  •  2013. évi 141. szám 66323

„14.  § (1) A  Kormány elsőfokú halgazdálkodási hatóságként – ha kormányrendelet eltérően nem rendelkezik –
a megyei kormányhivatal földművelésügyi igazgatóságát jelöli ki.
(2) Halgazdálkodási hatósági ügyben – ha kormányrendelet eltérően nem rendelkezik – az  eljárással érintett
vízterület medrének fekvése szerint illetékes megyei kormányhivatal földművelésügyi igazgatósága jár el.
(3) A halgazdálkodásról és a hal védelméről szóló 2013. évi CII. törvény (a továbbiakban: Hhvtv.) 67. § (1) bekezdése
szerinti közigazgatási eljárásban – a (2) bekezdéstől eltérően – a jogsértő személy lakóhelye szerint illetékes megyei
kormányhivatal földművelésügyi igazgatósága jár el.
(4) Ha a halgazdálkodási vízterület két vagy több megyei kormányhivatal illetékességi területén helyezkedik el és
a) állóvíz, annak a  megyei kormányhivatalnak a  földművelésügyi igazgatósága illetékes, ahol a  halgazdálkodási
vízterület nagyobbik hányada található;
b) folyóvíz, az illetékesség a megyehatáron belüli folyószakaszokra, part- illetve mederrészekre terjed ki.
(5) A  (4)  bekezdés b)  pontjától eltérően, ha a  folyóvíz medrét hosszanti, illetve keresztirányban több megyei
kormányhivatal illetékességi területe is érinti, annak a megyei kormányhivatalnak a földművelésügyi igazgatósága
az  illetékes, amely megyénél a  Hhvtv. hatályba lépését megelőzően a  vízterület a  halászati vízterületek
nyilvántartásában szerepelt.
(6) A Hhvtv. 67. § (2) bekezdése szerinti közigazgatási eljárásban a vízilétesítmény elhelyezkedése szerint illetékes
megyei kormányhivatal földművelésügyi igazgatósága jár el.”

6. §  A Statútumr. a következő 14/A. §-sal egészül ki:
„14/A. § (1) Az állami horgászjegy, az állami halászjegy, valamint a fogási napló és a fogási tanúsítványok kiadásával
kapcsolatos feladatokat a megyei kormányhivatal földművelésügyi igazgatósága látja el.
(2) Az állami horgászjegy kiadására bármelyik megyei kormányhivatal földművelésügyi igazgatósága jogosult.”

7. §  A Statútumr. 31. §-a, valamint az azt megelőző alcím helyébe a következő rendelkezés lép:
„8. A halgazdálkodási hatósági eljárásokban közreműködő szakhatóságok
31. § (1) A Kormány
a) a védett természeti területen, Natura 2000 területen található halgazdálkodási vízterületen vagy annak egy részén
az  őshonos halfajokra meghatározott tilalmi idő megrövidítésére és a  tilalmi idő alóli felmentés engedélyezésére
irányuló,
b) a Hhvtv. 16. § (2) bekezdésében meghatározott,
c) az országos jelentőségű védett természeti területen, Natura 2000 területen a halászati és horgászati méret- vagy
mennyiségi korlátozás alóli felmentés megadására irányuló,
d) a  halállományt veszélyeztető gerinces állatfajok állományának riasztására, gyérítésére való kötelezés
elrendelésére irányuló,
e) az őshonos halállományt veszélyeztető, tájidegen, invazív halfajok elleni védekezés elvégzésére, elvégeztetésére
való kötelezés elrendelésére irányuló,
f ) országos jelentőségű védett természeti területen a  halgazdálkodási terv jóváhagyására, a  jóváhagyott
halgazdálkodási terv módosításának jóváhagyására, valamint a  halgazdálkodási terv hivatalból történő
módosítására irányuló,
g) az  f )  pont alá nem tartozó Natura 2000 területet érintő, a  jóváhagyott halgazdálkodási terv módosításának
jóváhagyására és a halgazdálkodási terv hivatalból történő módosítására irányuló,
h) a halgazdálkodási kíméleti területté nyilvánítás feloldására irányuló, továbbá
i) a  védett természeti területen található halgazdálkodási vízterületen vagy annak egy részén a  Hhvtv. 47.  §
(1) bekezdésében meghatározott
elsőfokú eljárásban a  környezetvédelmi, természetvédelmi és vízügyi felügyelőséget természetvédelmi
szakhatóságként jelöli ki.
(2) Az (1) bekezdésben meghatározott eljárásokban a környezetvédelmi, természetvédelmi és vízügyi felügyelőség
természetvédelmi szakhatósági közreműködése annak elbírálására terjed ki, hogy a  kérelmezett tevékenység
vagy hivatalból meghozni kívánt döntés a természet védelmére vonatkozó nemzeti és közösségi jogi előírásoknak
megfelel-e.
(3) Az  (1) bekezdés g) pontjában foglalt eljárásban a környezetvédelmi, természetvédelmi és vízügyi felügyelőség
szakhatósági közreműködésének feltétele, hogy a halgazdálkodási terv módosítása a halállomány mennyiségének,
összetételének, illetve a  hasznosításnak a  Hhvtv. végrehajtásáról szóló miniszteri rendeletben meghatározott
jelentős változásával járjon.



66324 M A G Y A R  K Ö Z L Ö N Y  •  2013. évi 141. szám

(4) A  Kormány a  halgazdálkodási terv jóváhagyására, a  jóváhagyott halgazdálkodási terv módosításának
jóváhagyására, valamint a  halgazdálkodási terv hivatalból történő módosítására irányuló elsőfokú eljárásban
vízilétesítmény esetén a  környezetvédelmi, természetvédelmi és vízügyi felügyelőséget vízügyi szakhatóságként
jelöli ki.
(5) A  (4)  bekezdésben meghatározott eljárásokban a  környezetvédelmi, természetvédelmi és vízügyi felügyelőség
vízügyi szakhatósági közreműködése a  felszíni víztest állapotának védelme továbbá a  jó állapot, a  jó ökológiai
állapot illetve potenciál és jó kémiai állapot elérése érdekében a  halgazdálkodási tevékenységgel járó terhelés és
beavatkozás vízminőségi és mennyiségi hatásainak vizsgálatára, a  környezeti célkitűzéseknek való megfelelés
megítélésére, a monitoring tevékenység feltételei meglétének vizsgálatára, továbbá a zsilipek és az engedélyezett
és tényleges mederállapot mellett gyakorolható halgazdálkodás feltételeinek, valamint a  szükséges és lehetséges
beavatkozások, a vízkormányzás szakszerű biztosításának vizsgálatára terjed ki.”

6. A Nemzeti Élelmiszerlánc-biztonsági Hivatalról szóló 22/2012. (II. 29.) Korm. rendelet módosítása

8. §  A Nemzeti Élelmiszerlánc-biztonsági Hivatalról szóló 22/2012. (II. 29.) Korm. rendelet (a továbbiakban: NÉBIHr.) 5. §
(1) bekezdés g) pontja helyébe a következő rendelkezés lép:
[5. § (1) A NÉBIH-et a Kormány]
„g) halgazdálkodási hatóságként”
(jelöli ki.)

9. §  A NÉBIHr. 16. §-a helyébe a következő rendelkezés lép:
„16.  § (1) A  halgazdálkodásról és a  hal védelméről szóló 2013.  évi CII.  törvény (a  továbbiakban: Hhvtv.)
13.  § (2)  bekezdésében, 14.  § (2) és (4)  bekezdésében, 16.  § (6)  bekezdésében, 19.  § (2)  bekezdésében, 42.  §
(1)  bekezdésében, 46.  § (7)  bekezdésében, 61.  § (2)  bekezdés k)  pontjában foglaltak tekintetében a  Kormány
elsőfokú halgazdálkodási hatóságként a NÉBIH-et jelöli ki.
(2) A  Hhvtv. 10.  § (1) és (3)  bekezdésében, 11.  § (1)  bekezdésében, 15.  §-ában foglalt eljárások tekintetében
a Kormány elsőfokú halgazdálkodási hatóságként a NÉBIH-et jelöli ki, ha az eljárás két vagy több megyét érint.
(3) A Kormány a Hhvtv. 29. § (2) bekezdése szerinti országos javaslattevő halgazdálkodási hatóságként a NÉBIH-et
jelöli ki.
(4) A NÉBIH halgazdálkodási hatóságként jogosult a Hhvtv. szerinti ellenőrzések lefolytatására, az ellenőrzés során
megilletik a  Hhvtv. 52.  § (2)  bekezdésében, valamint a  61.  § (2)  bekezdés a)–e), g)–j) és l)–n)  pontjaiban foglalt
jogosítványok. Ez a rendelkezés nem érinti a megyei kormányhivatal földművelésügyi igazgatóságának ellenőrzési
és intézkedési jogosultságát.
(5) A NÉBIH ellátja a Tanács 2008. szeptember 29-i, a jogellenes, nem bejelentett és szabályozatlan halászat megelőzésére,
megakadályozására és felszámolására irányuló közösségi rendszer létrehozásáról, továbbá a 2847/93/EGK, az 1936/2001/EK
és a 601/2004/EK rendelet módosításáról és az 1093/94/EK és az 1447/1999/EK rendelet hatályon kívül helyezéséről szóló
1005/2008/EK rendelete 16–18. cikkében, valamint 21. cikkében meghatározott tagállami illetékes hatósági feladatokat.”

10. §  A NÉBIHr. a következő 16/A. §-sal egészül ki:
„16/A.  § A  turista állami horgászjegy, valamint a  hozzá tartozó fogási napló kiadásával kapcsolatos feladatokat
a NÉBIH országos illetékességgel látja el.”

11. §  A NÉBIHr. 29. §-a, valamint az azt megelőző alcím helyébe a következő rendelkezés lép:
„10. A halgazdálkodási hatósági eljárásokban közreműködő szakhatóságok
29. § (1) A Kormány
a) a védett természeti területen, Natura 2000 területen található halgazdálkodási vízterületen vagy annak egy részén
az  őshonos halfajokra meghatározott tilalmi idő megrövidítésére és a  tilalmi idő alóli felmentés engedélyezésére
irányuló,
b) a Hhvtv. 16. § (2) bekezdésében meghatározott,
c) az országos jelentőségű védett természeti területen, Natura 2000 területen a halászati és horgászati méret- vagy
mennyiségi korlátozás alóli felmentés megadására irányuló,
d) a  halállományt veszélyeztető gerinces állatfajok állományának riasztására, gyérítésére való kötelezés
elrendelésére irányuló,



M A G Y A R  K Ö Z L Ö N Y  •  2013. évi 141. szám 66325

e) az őshonos halállományt veszélyeztető, tájidegen, invazív halfajok elleni védekezés elvégzésére, elvégeztetésére
való kötelezés elrendelésére irányuló,
f ) országos jelentőségű védett természeti területen a  halgazdálkodási terv jóváhagyására, a  jóváhagyott
halgazdálkodási terv módosításának jóváhagyására, valamint a  halgazdálkodási terv hivatalból történő
módosítására irányuló,
g) az f ) pont alá nem tartozó Natura 2000 területet érintő és a halállomány mennyiségének, összetételének, illetve
a  hasznosításnak a  Hhvtv. végrehajtásáról szóló miniszteri rendeletben meghatározott jelentős változásával járó,
a  jóváhagyott halgazdálkodási terv módosításának jóváhagyására és a  halgazdálkodási terv hivatalból történő
módosítására irányuló,
h) a halgazdálkodási kíméleti területté nyilvánítás feloldására irányuló, továbbá
i) a  védett természeti területen található halgazdálkodási vízterületen vagy annak egy részén a  Hhvtv. 47.  §
(1) bekezdésében meghatározott
másodfokú eljárásban az  Országos Környezetvédelmi, Természetvédelmi és Vízügyi Főfelügyelőséget
természetvédelmi szakhatóságként jelöli ki.
(2) A  Kormány a  halgazdálkodási terv jóváhagyására, a  jóváhagyott halgazdálkodási terv módosításának
jóváhagyására, valamint a  halgazdálkodási terv hivatalból történő módosítására irányuló másodfokú eljárásban
vízilétesítmény esetén az  Országos Környezetvédelmi, Természetvédelmi és Vízügyi Főfelügyelőséget vízügyi
szakhatóságként jelöli ki.”

7. Záró rendelkezések

12. §  Ez a rendelet 2013. szeptember 1-jén lép hatályba.

  Orbán Viktor s. k.,
miniszterelnök



66326 M A G Y A R  K Ö Z L Ö N Y  •  2013. évi 141. szám

1. melléklet a 323/2013. (VIII. 28.) Korm. rendelethez

Az NKHr. 5. melléklet IV. pontjában szereplő táblázat a következő 5. sorral egészül ki:
[IV. Úszóműves rakodóhelyre, hajóállomásra, úszóműállásra, hajóhídra, veszteglőhelyre, vízisportpályára és vízi
repülőtérre vonatkozó létesítési, fennmaradási és használatba vételi engedélyezési eljárásaiban, valamint ezen eljárások
vonatkozásában a tervtől eltérés engedélyezési eljárásban részt vevő szakhatóságok

Bevonás és közreműködés

feltétele
Szakkérdés Első fokú eljárásban Másodfokú eljárásban

Elvi létesítési,

létesítési engedély,

fennmaradási

engedély

Használatbavételi,

rendeltetéstől eltérő

használati engedély

Megszüntetési

engedély

valamint az ezekhez kapcsolódó adatváltozás átvezetése iránti

eljárás]

5. Vízisportpálya esetén,

ha a tevékenység

halgazdálkodási

vízterületet érint.

Annak elbírálása

kérdésében, hogy

a tevékenység

a halgazdálkodásról

és a hal

védelméről szóló

jogszabályokban

rögzített

követelményeknek

a kérelemben

foglaltak szerint vagy

további feltételek

mellett megfelel-e.

megyei, fővárosi

kormányhivatal

földművelésügyi

igazgatóság

Nemzeti

Élelmiszerlánc-

biztonsági Hivatal

IGEN IGEN IGEN



M A G Y A R  K Ö Z L Ö N Y  •  2013. évi 141. szám 66327

V. A Kormány tagjainak rendeletei
