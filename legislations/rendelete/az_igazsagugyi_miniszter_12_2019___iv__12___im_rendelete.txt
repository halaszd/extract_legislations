Az igazságügyi miniszter 12/2019. (IV. 12.) IM rendelete
a kormányzati igazgatásról szóló 2018. évi CXXV. törvény hatálybalépésével összefüggésben egyes
miniszteri rendeletek módosításáról

A Kormány tagjainak feladat- és hatásköréről szóló 94/2018. (V. 22.) Korm. rendelet 109.  § 1.  pontjában meghatározott
feladatkörömben eljárva,
a 2. alcím és az  1.  melléklet tekintetében a  közszolgálati tisztviselőkről szóló 2011.  évi CXCIX.  törvény 259.  § (5)  bekezdés
c)  pont ca)–cc)  alpontjában kapott felhatalmazás alapján, a  Kormány tagjainak feladat- és hatásköréről szóló 94/2018. (V. 22.)
Korm. rendelet 109. § 1. pontjában meghatározott feladatkörömben eljárva,
a 3. alcím tekintetében a nemzetbiztonsági szolgálatokról szóló 1995. évi CXXV. törvény 78. § (1a) bekezdés a) pontjában kapott
felhatalmazás alapján, az Alaptörvény 18. cikk (2) bekezdésében meghatározott feladatkörömben eljárva – a Kormány tagjainak
feladat- és hatásköréről szóló 94/2018. (V. 22.) Korm. rendelet 40.  § (1)  bekezdés 19.  pontjában meghatározott feladatkörében
eljáró belügyminiszterrel egyetértésben –,
a 4. alcím tekintetében a  természetes személyek adósságrendezéséről szóló 2015.  évi CV.  törvény 106.  § (2)  bekezdés
e) pontjában kapott felhatalmazás alapján, a Kormány tagjainak feladat- és hatásköréről szóló 94/2018. (V. 22.) Korm. rendelet
109. § 1. pontjában meghatározott feladatkörömben eljárva,
az 5. alcím tekintetében a  költségmentesség és a  költségfeljegyzési jog polgári és közigazgatási bírósági eljárásban történő
alkalmazásáról szóló 2017.  évi CXXVIII.  törvény 16.  §-ában kapott felhatalmazás alapján, a  Kormány tagjainak feladat- és
hatásköréről szóló 94/2018. (V. 22.) Korm. rendelet 109. § 1. pontjában meghatározott feladatkörömben eljárva,
a 6. alcím tekintetében a  jogi segítségnyújtásról szóló 2003.  évi LXXX.  törvény 75.  § a)  pontjában kapott felhatalmazás
alapján, a Kormány tagjainak feladat- és hatásköréről szóló 94/2018. (V. 22.) Korm. rendelet 109. § 1. pontjában meghatározott
feladatkörömben eljárva,
a 7. alcím tekintetében a bűncselekmények áldozatainak segítéséről és az állami kárenyhítésről szóló 2005. évi CXXXV. törvény
46. § (2) bekezdés a) pontjában kapott felhatalmazás alapján, a Kormány tagjainak feladat- és hatásköréről szóló 94/2018. (V. 22.)
Korm. rendelet 109. § 3. pontjában meghatározott feladatkörömben eljárva
a következőket rendelem el:

1. A jogi szakvizsgáról szóló 5/1991. (IV. 4.) IM rendelet módosítása

1. §  A jogi szakvizsgáról szóló 5/1991. (IV. 4.) IM rendelet 2.  § (2)  bekezdés b)  pont ba) és bb)  alpontja helyébe
a következő rendelkezések lépnek, és a pont a következő bc) alponttal egészül ki:
[A joggyakorlat idejébe – a (3) és (5) bekezdésben foglalt eltérésekkel –
az okleveles jogász szakképzettséget tanúsító oklevél megszerzését követően, okleveles jogász szakképzettséghez kötött]
„ba) a pályakezdő fiatalok, az ötven év feletti munkanélküliek, valamint a gyermek gondozását, illetve a családtag
ápolását követően munkát keresők foglalkoztatásának elősegítéséről, továbbá az ösztöndíjas foglalkoztatásról szóló
2004. évi CXXIII. törvény szerinti ösztöndíjas foglalkoztatási jogviszony keretében,
bb) a  közszolgálati tisztviselőkről szóló 2011.  évi CXCIX.  törvény 47.  §-a szerinti ösztöndíjas jogviszony keretében
a befogadó intézménynél vagy
bc) a  kormányzati igazgatásról szóló 2018.  évi CXXV.  törvény 88.  §-a szerinti ösztöndíjas jogviszony keretében
a befogadó intézménynél”
(eltöltött idő számítható be.)

2. §  A jogi szakvizsgáról szóló 5/1991. (IV. 4.) IM rendelet
a) 2. § (1) bekezdésében a „munkakörökben” szövegrész helyébe a „munkakörökben, álláshelyeken” szöveg,
b) 1.  § (3)  bekezdésében a  „munkakörben” szövegrész helyébe a  „munkakörben, okleveles jogász

szakképzettséghez kötött álláshelyen” szöveg,
c) 2. § (2) bekezdés a) pont ab) alpontjában a „munkakörben” szövegrész helyébe a „munkakörben, álláshelyen”

szöveg,
d) 2. § (5) bekezdésében a „ba) és bb)” szövegrész helyébe a „ba)–bc)” szöveg,
e) 3. § (1) bekezdés c) pontjában a „bb)” szövegrész helyébe a „bb) és bc)” szöveg,
f ) 3. § (2) bekezdés a) pontjában a „munkakörét” szövegrész helyébe a „munkakörét, álláshelyét” szöveg,
g) 3.  § (2)  bekezdés c)  pontjában a „munkakörhöz” szövegrész helyébe a „munkakörhöz, álláshelyhez” szöveg,

a „szervezetszabályozó eszköz” szövegrész helyébe a „szervezetszabályozó eszköz, szabályzat” szöveg
lép.



2158 M A G Y A R  K Ö Z L Ö N Y  •  2019. évi 64. szám

2. A közszolgálati tisztviselők egyéni teljesítményértékelésről szóló 10/2013. (VI. 30.) KIM rendelet
módosítása

3. §  A közszolgálati tisztviselők egyéni teljesítményértékelésről szóló 10/2013. (VI. 30.) KIM rendelet 1. § (1) bekezdése
helyébe a következő rendelkezés lép:
„(1) A  rendelet hatálya a közszolgálati tisztviselőkről szóló 2011. évi CXCIX.  törvény 1. és 2. §-ában meghatározott
közigazgatási szervekre és – az  önkormányzati tanácsadó és főtanácsadó kivételével – az  ott foglalkoztatott
kormánytisztviselőre és köztisztviselőre (a továbbiakban együtt: közszolgálati tisztviselő) terjed ki.”

4. §  A közszolgálati tisztviselők egyéni teljesítményértékelésről szóló 10/2013. (VI. 30.) KIM rendelet 6.  melléklete
az 1. melléklet szerint módosul.

3. Az igazságügyi miniszter feladat- és hatáskörét érintően a nemzetbiztonsági ellenőrzés alá eső
személyek meghatározásáról szóló 7/2015. (IV. 10.) IM rendelet módosítása

5. §  Az igazságügyi miniszter feladat- és hatáskörét érintően a  nemzetbiztonsági ellenőrzés alá eső személyek
meghatározásáról szóló 7/2015. (IV. 10.) IM rendelet (a  továbbiakban: Rendelet) 3.  §-a helyébe a  következő
rendelkezés lép:
„3. § A foglalkoztató szervezetnél a belső ellenőr és az integritás tanácsadó munkakör, valamint a belső ellenőri és
integritás tanácsadói feladatok ellátása az Nbtv. 74. § i) pont in) alpontja szerinti jogviszonynak minősül.”

6. §  A Rendelet
a) 2.  § a)  pontjában a „munkakör betöltésére” szövegrész helyébe a „munkakör betöltésére, feladat ellátására”

szöveg,
b) 1.  melléklet A) rész 1.  pont 1.1., 1.4., 1.18., 1.22., 1.25. alpontjában a  „munkaköre” szövegrész helyébe

az „álláshelye” szöveg,
c) 1.  melléklet A) rész 1.  pont 1.2., 1.11., 1.13–1.15., 1.17., 1.19–1.21., 1.23–1.24., 1.26. és 1.27.  alpontjában

a „munkakör” szövegrész helyébe az „álláshely” szöveg,
d) 1. melléklet A) rész 1. pont 1.3. alpontjában a „munkakör” szövegrészek helyébe az „álláshely” szöveg,
e) 1.  melléklet A) rész 1.  pont 1.4.  alpontjában az  „az állami vezetők” szövegrész helyébe az  „a miniszter,

az  államtitkárok, a  közigazgatási államtitkár és a  helyettes államtitkárok” szöveg, az  „az állami vezető”
szövegrész helyébe az „a miniszter, az államtitkárok, a közigazgatási államtitkár és a helyettes államtitkárok”
szöveg,

f ) 1. melléklet A) rész 1. pont 1.4. és 1.12. alpontjában a „munkakör” szövegrész helyébe a „feladatok ellátását
szolgáló álláshely” szöveg,

g) 1.  melléklet A) rész 1.  pont 1.5.  alpontjában a  „főosztályvezető-helyettes vagy osztályvezető” szövegrész
helyébe az „osztályvezető” szöveg,

h) 1.  melléklet A) rész 1.  pont 1.26.  alpontjában a  „munkakörök” szövegrész helyébe a  „feladatok ellátását
szolgáló álláshelyek” szöveg

lép.

4. A természetes személyek bírósági adósságrendezési eljárásában a családi vagyonfelügyelő
és a felek közötti együttműködés szabályairól, valamint az adós fizetési számláiról szóló
29/2015. (X. 30.) IM rendelet módosítása

7. §  A természetes személyek bírósági adósságrendezési eljárásában a  családi vagyonfelügyelő és a  felek közötti
együttműködés szabályairól, valamint az  adós fizetési számláiról szóló 29/2015. (X. 30.) IM rendelet 5.  §
(1) bekezdése helyébe a következő rendelkezés lép:
„(1) A családi vagyonfelügyelő és a felek közötti együttműködési megállapodást írásba kell foglalni, a megállapodást
a Családi Csődvédelmi Szolgálat illetékes területi szervének vezetője vagy az általa kijelölt vezető ellenjegyzi.”



M A G Y A R  K Ö Z L Ö N Y  •  2019. évi 64. szám 2159

5. A költségmentesség és a költségfeljegyzési jog engedélyezésének alapjául szolgáló körülmények
igazolásáról szóló 26/2017. (XII. 27.) IM rendelet módosítása

8. §  Hatályát veszti a  költségmentesség és a  költségfeljegyzési jog engedélyezésének alapjául szolgáló körülmények
igazolásáról szóló 26/2017. (XII. 27.) IM rendelet 7. § (1) bekezdésében az „ , állami szolgálati” szövegrész.

6. A jogi segítségnyújtás keretében igénybe vehető támogatások iránti kérelem tartalmára
és a támogatások igénybevételére vonatkozó részletes szabályokról szóló
28/2017. (XII. 27.) IM rendelet módosítása

9. §  Hatályát veszti a  jogi segítségnyújtás keretében igénybe vehető támogatások iránti kérelem tartalmára és
a  támogatások igénybevételére vonatkozó részletes szabályokról szóló 28/2017. (XII. 27.) IM rendelet 6.  §
(1) bekezdésében az „ , állami szolgálati” szövegrész.

7. Az áldozatsegítő támogatások engedélyezése iránti kérelem tartalmára és kitöltésére,
valamint a szolgáltatások nyújtásával kapcsolatos egyes nem hatósági eljárási kérdésekre vonatkozó
szabályokról szóló 29/2017. (XII. 27.) IM rendelet módosítása

10. §  Hatályát veszti az  áldozatsegítő támogatások engedélyezése iránti kérelem tartalmára és kitöltésére, valamint
a  szolgáltatások nyújtásával kapcsolatos egyes nem hatósági eljárási kérdésekre vonatkozó szabályokról szóló
29/2017. (XII. 27.) IM rendelet 6. § (1) bekezdésében az „ , állami szolgálati” szövegrész.

8. Záró rendelkezések

11. §  Ez a rendelet a kihirdetését követő napon lép hatályba.

  Dr. Trócsányi László s. k.,
igazságügyi miniszter

1. melléklet a 12/2019. (IV. 12.) IM rendelethez

 1. A közszolgálati tisztviselők egyéni teljesítményértékelésről szóló 10/2013. (VI. 30.) KIM rendelet 6. melléklete szerinti
módszertan 1.3. pontja helyébe a következő pont lép:
„1.3. A módszertan célja, hatálya
A módszertan célja, hogy gyakorlati segítséget nyújtson a  közszolgálati tisztviselők teljesítményértékelésére
vonatkozó jogszabályok értelmezéséhez, alkalmazásához.
A módszertan
– a Kttv. 259. § (5) bekezdés c) pont cc) alpontjában foglalt felhatalmazás, valamint
– a Korm. rendelet 3. § (1) bekezdésében foglalt rendelkezések alapján
kerül kiadásra. Ebből következően a  módszertan a  közszolgálati tisztviselők teljesítményértékelésére vonatkozó
jogszabályok alkalmazásához nyújt segítséget. Itt fontos utalnunk ugyanakkor arra, hogy a  teljesítményértékelés
nem terjed ki:
– az önkormányzati tanácsadóra és főtanácsadóra;
– a kormányzati ügykezelőre;
– a közszolgálati ügykezelőre, valamint
– a közigazgatási szervnél foglalkoztatott munkavállalóra.
Felhívjuk a  figyelmet arra, hogy a  munkáltató mérlegelése alapján dönthet úgy, hogy a  szervnél foglalkoztatott
munkavállalókra közszolgálati szabályzatban alkalmazni rendeli a teljesítményértékelés szabályait.
A módszertan az  egységes és integrált közszolgálati teljesítményértékelési informatikai rendszer (a  továbbiakban:
informatikai rendszer) működéséhez igazodva mutatja be a  teljesítményértékelés gyakorlatban történő
alkalmazását. Az informatikai rendszer lehetséges működési formáit – az ún. TÉR modelleket – a 8. pont mutatja be.”



2160 M A G Y A R  K Ö Z L Ö N Y  •  2019. évi 64. szám

IX. Határozatok Tára
