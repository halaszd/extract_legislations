A Kormány 319/2013. (VIII. 28.) Korm. rendelete
a Nemzeti Adó- és Vámhivatal szervezetéről és egyes szervek kijelöléséről szóló
273/2010. (XII. 9.) Korm. rendelet módosításáról

A Kormány a  Nemzeti Adó- és Vámhivatalról szóló 2010.  évi CXXII.  törvény 81.  § (2)  bekezdés e), g), i) és j)  pontjában kapott
felhatalmazás alapján, az Alaptörvény 15. cikk (1) bekezdésében meghatározott feladatkörében eljárva a következőket rendeli el:

1. §  A  Nemzeti Adó- és Vámhivatal szervezetéről és egyes szervek kijelöléséről szóló 273/2010. (XII. 9.) Korm. rendelet
(a továbbiakban: NAV Korm. rendelet) 36. § (1) bekezdése helyébe a következő rendelkezés lép:
„(1) A  Kormány a  hozzáadottérték-adó területén történő közigazgatási együttműködésről és csalás elleni
küzdelemről szóló 2010. október 7-i 904/2010/EU tanácsi rendelet 2.  cikk (1)  bekezdés a)  pontjában megjelölt
központi kapcsolattartó irodaként a NAV szervezetén belül a Központi Hivatalt jelöli ki.”

2. §  A NAV Korm. rendelet 36. §-a a következő (1a) és (1b) bekezdéssel egészül ki:
„(1a) A  Kormány az  adó- és egyéb közterhekkel kapcsolatos nemzetközi közigazgatási együttműködés egyes
szabályairól szóló 2013. évi XXXVII. törvény (a továbbiakban: Aktv.) 4. § (3) bekezdés 8. pontjában megjelölt központi
kapcsolattartó irodaként a NAV szervezetén belül a Központi Hivatalt jelöli ki.
(1b) A Kormány az Art. 7. számú melléklet 18. pontjában meghatározott, a haszonhúzó illetősége szerinti tagállam
részére teljesítendő adattovábbítási feladat ellátására a NAV szervezetén belül a Központi Hivatalt jelöli ki.”

3. §  A NAV Korm. rendelet 36. § (4) bekezdése helyébe a következő rendelkezés lép:
„(4) A  Kormány a  NAV szervezetén belül a  behajtási jogsegéllyel kapcsolatos feladatok ellátására az  Aktv. 4.  §
(4) bekezdés
a) 4. pontjában megjelölt kapcsolattartó irodaként a Központi Hivatalt,
b) 5. pontjában megjelölt kapcsolattartó szervként az adóigazgatóságokat,
c) 6. pontjában megjelölt központi kapcsolattartó irodaként a Központi Hivatalt
jelöli ki.”

4. §  A NAV Korm. rendelet IV. Fejezete a következő alcímmel egészül ki:
„Az Európai Unió jogának való megfelelés
72. § (1) A
a) 36.  § (1a)  bekezdése az  adózás területén történő közigazgatási együttműködésről és a  77/799/EK irányelv
hatályon kívül helyezéséről szóló, 2011. február 15-i 2011/16/EU tanácsi irányelvnek,
b) 36.  § (1b)  bekezdése a  megtakarításokból származó kamatjövedelem adóztatásáról szóló, 2003. június 3-i
2003/48/EK tanácsi irányelvnek,
c) 36. § (4) bekezdése az adókból, vámokból, illetékekből és egyéb intézkedésekből eredő követelések behajtására
irányuló kölcsönös segítségnyújtásról szóló, 2010. március 16-i 2010/24/EU tanácsi irányelvnek
való megfelelést szolgálja.
(2) A 36. § (1) bekezdése a hozzáadottérték-adó területén történő közigazgatási együttműködésről és csalás elleni
küzdelemről szóló, 2010. október 7-i 904/2010/EU tanácsi rendelet végrehajtásához szükséges rendelkezéseket
állapít meg.”

5. §  Hatályát veszti a  NAV Korm. rendelet IV. Fejezetében a  Módosító rendelkezések alcím és a  Hatályon kívül helyező
rendelkezések alcím címe.

6. §  Ez a rendelet a kihirdetését követő harmadik napon lép hatályba.

7. § (1) A 2. §
a) az  adózás területén történő közigazgatási együttműködésről és a  77/799/EK irányelv hatályon kívül

helyezéséről szóló, 2011. február 15-i 2011/16/EU tanácsi irányelvnek és
b) a  megtakarításokból származó kamatjövedelem adóztatásáról szóló, 2003. június 3-i 2003/48/EK tanácsi

irányelvnek
való megfelelést szolgálja.



66318 M A G Y A R  K Ö Z L Ö N Y  •  2013. évi 141. szám

 (2) A  3.  § az  adókból, vámokból, illetékekből és egyéb intézkedésekből eredő követelések behajtására irányuló
kölcsönös segítségnyújtásról szóló, 2010. március 16-i 2010/24/EU tanácsi irányelvnek való megfelelést szolgálja.

 (3) Az 1. § a hozzáadottérték-adó területén történő közigazgatási együttműködésről és csalás elleni küzdelemről szóló,
2010. október 7-i 904/2010/EU tanácsi rendelet végrehajtásához szükséges rendelkezéseket állapít meg.

  Orbán Viktor s. k.,
miniszterelnök
