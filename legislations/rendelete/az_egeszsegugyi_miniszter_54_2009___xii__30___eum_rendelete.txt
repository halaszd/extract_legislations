Az egészségügyi miniszter 54/2009. (XII. 30.) EüM rendelete
a közigazgatási hatósági eljárás és szolgáltatás általános szabályairól  szóló
2004. évi CXL. törvény 94.  § (2) bekezdés b) pontjának alkalmazásáról

A közigazgatási hatósági eljárás és szolgáltatás általános szabályairól  szóló 2004. évi CXL. törvény 174.  § (4) bekezdésében foglalt
felhatalmazás alapján, az egészségügyi miniszter feladat- és hatáskörérõl  szóló 161/2006. (VII. 28.) Korm. rendelet 1.  § a) és
b) pontjában meghatározott feladatkörömben eljárva a következõket rendelem el:

1.  § E rendeletet kell alkalmazni
a) az Egészségbiztosítási Felügyeletnek,
b) az Egészségügyi Engedélyezési és Közigazgatási Hivatalnak,
c) az Országos Egészségbiztosítási Pénztárnak,
d) az Országos Gyógyszerészeti Intézetnek
a közigazgatási hatósági eljárás és szolgáltatás általános szabályairól  szóló 2004. évi CXL. törvény (a továb biak ban:
Ket.) 94.  §-a hatálya alá tartozó hatósági ellenõrzésére.

2.  § Ha a hatósági ellenõrzés során megállapítást nyer, hogy a következõ jogszabályhelyeket olyan módon sértették meg,
hogy a jogsértés az életet, a testi épséget közvetlenül veszélyezteti, és a veszélyeztetõ állapot más alkalmas eszközzel
nem hárítható el, a Ket. 94.  § (2) bekezdés b) pontja alapján kell eljárni a következõ jogkövetkezmények
alkalmazásakor:
a) az egészségügyrõl  szóló 1997. évi CLIV. törvény 6.  §-a, 7.  §-a, 77.  §-a, 78.  § (1) bekezdése, 131–133.  §-a, valamint

a kötelezõ egészségbiztosítás ellátásairól  szóló 1997. évi LXXXIII. törvény 20.  §-a megsértése esetén
az egészségbiztosítás hatósági felügyeletérõl  szóló 2006. évi CXVI. törvény 11.  § (2) bekezdés a) és c)–e) pontja
szerinti jogkövetkezmény,

b) az emberi alkalmazásra kerülõ gyógyszerekrõl és egyéb, a gyógyszerpiacot szabályozó tör vények módosításáról
szóló 2005. évi XCV. törvény (a továb biak ban: Gytv.) 4.  § (1) bekezdése, 5.  § (1) bekezdése, 11.  § (1) bekezdése,
az emberen végzett orvostudományi kutatások, az emberi felhasználásra kerülõ vizsgálati készítmények klinikai
vizsgálata, valamint az emberen történõ alkalmazásra szolgáló, klinikai vizsgálatra szánt orvostechnikai eszközök
klinikai vizsgálata engedélyezési eljárásának szabályairól  szóló 235/2009. (X. 20.) Korm. rendelet (a továb biak ban:
R.) 28.  § (4) bekezdése, továbbá a helyes laboratóriumi gyakorlat alkalmazásáról és ellenõrzésérõl  szóló 9/2001.
(III. 30.) EüM–FVM együttes rendelet 3.  § (1) és (3) bekezdése megsértése esetén az R. 29.  §-a vagy a Gytv. 20.  §
(3) bekezdés a)–c) és e) pontja, valamint (4) bekezdése szerinti jogkövetkezmény,

c) az orvostechnikai eszközökrõl  szóló 16/2006. (III. 27.) EüM rendelet 3.  § (1) bekezdése, 4.  § (1) bekezdése, 5.  §
(1) bekezdése, 6.  §-a, 8.  §-a, 10.  § (1) bekezdése, 14.  § (1) bekezdése megsértése esetén a rendelet 15.  § (1) és
(2) bekezdése, valamint 16.  § (1) bekezdése szerinti jogkövetkezmény,

d) az orvostechnikai eszközökrõl  szóló 4/2009. (III. 17.) EüM rendelet 5.  § (1) és (2) bekezdése, 11.  § (1) bekezdése,
12.  § (1) bekezdése, 13.  §-a, 15.  § (2) és (3) bekezdése, 17.  § (1) bekezdése, 21.  §-a megsértése esetén a rendelet
22. és 23.  §-a szerinti jogkövetkezmény,

e) az in vitro diagnosztikai orvostechnikai eszközökrõl  szóló 8/2003. (III. 13.) ESzCsM rendelet 3.  § (1) bekezdése, 4.  §
(1) bekezdése, 5.  §-a, 7.  § (1) és (5) bekezdése, 11.  §-a megsértése esetén a rendelet 12. és 13.  §-a szerinti
jogkövetkezmény,

f) a társadalombiztosítás ellátásaira és a magánnyugdíjra jogosultakról, valamint e szolgáltatások fedezetérõl  szóló
1997. évi LXXX. törvény 44.  § (1) és (5) bekezdése megsértése esetén a tör vény 44/A.  § (7)–(9) bekezdése szerinti
jogkövetkezmény.

3.  § (1) Ez a rendelet – a (2) bekezdésben foglaltak kivételével – 2010. január 1-jén lép hatályba.
(2) A 2.  § d) pontja 2010. március 21-én lép hatályba.

M A G Y A R   K Ö Z L Ö N Y • 2009. évi 196. szám 49571



(3) E rendelet rendelkezéseit a felügyeleti eljárás során az e rendelet hatálybalépése elõtt meghozott döntésekre is
alkalmazni kell.

(4) A 2.  § c) pontja 2010. március 21-én hatályát veszti. E bekezdés 2010. március 22-én hatályát veszti.

Dr. Székely Tamás s. k.,
egészségügyi miniszter
