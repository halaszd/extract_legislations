A Kormány 369/2010. (XII. 31.) Korm. rendelete

a megújuló energiaforrásból vagy hulladékból nyert energiával termelt villamos energia, valamint

a kapcsoltan termelt villamos energia kötelezõ átvételérõl és átvételi áráról szóló

389/2007. (XII. 23.) Korm. rendelet módosításáról

A Kormány a villamos energiáról szóló 2007. évi LXXXVI. törvény 170. § (1) bekezdés 7., 24., 26–27. és 29. pontjában kapott felhatalmazás

alapján, az Alkotmány 35. § (1) bekezdés b) pontjában meghatározott feladatkörében eljárva a következõket rendeli el:

1. § A megújuló energiaforrásból vagy hulladékból nyert energiával termelt villamos energia, valamint a kapcsoltan

termelt villamos energia kötelezõ átvételérõl és átvételi áráról szóló 389/2007. (XII. 23.) Korm. rendelet

(a továbbiakban: R.) 5. §-a a következõ (3a) bekezdéssel egészül ki:

„(3a) Az Értékesítõ által a Befogadónak értékesített villamos energia kötelezõ átvételi árai a 2. számú melléklet

6. pontjában meghatározott bázisárakon alapulnak, ha az Értékesítõ a kötelezõ átvételi rendszerben történõ

értékesítésre vonatkozó jogosultságának a VET. 171. § (5)–(5b) bekezdés szerint meghosszabbításra került, és megfelel

a következõ feltételeknek:

1. a kapcsoltan termelt hasznos hõ értékesítése nem távhõszolgáltatási célra, és nem külön kezelt intézmény

ellátásának céljára történik, és

2. az erõmûegység névleges villamos teljesítõképessége 6 és 50 MW közé esik. ”

2. § Az R. a következõ 11/A. §-sal és 11/B. §-sal egészül ki:

„11/A. § Az Értékesítõk vonatkozásában a 7. § (7a), (9a), (12) és (13) bekezdésében foglaltakat 2011. február 1-jétõl kell

alkalmazni.

11/B. § E rendelet 2. számú mellékletének – a megújuló energiaforrásból vagy hulladékból nyert energiával termelt

villamos energia, valamint a kapcsoltan termelt villamos energia kötelezõ átvételérõl és átvételi áráról szóló 389/2007.

(XII. 23.) Korm. rendelet módosításáról szóló 369/2010. (XII. 31.) Korm. rendelettel megállapított – 1., 4. és 6. pontjában

meghatározott bázisárak a 6. számú mellékletben meghatározott számításnak a 2011. évre vonatkozó elvégzését

követõen megállapított bázisárak. Így tekintetükben a 6. számú mellékletben meghatározott számítást a 2011. évre

vonatkozóan nem kell elvégezni.”

3. § Az R. 2. számú melléklete e rendelet melléklete szerint módosul.

4. § Az R. 5. § (3) bekezdés b) pontjában a „20 MW-nál nem nagyobb, vagy” szövegrész helyébe a „20 MW-nál nem

nagyobb. ” szöveg, 6. számú melléklet 3. pontjában a „– külön jogszabály szerint meghatározott, és a Hivatal által

jóváhagyott vagy hivatalból módosított –” szövegrész helyébe a „– külön jogszabály szerint meghatározott – ” szöveg

lép.

5. § Hatályát veszti az R. 5. § (3) bekezdés c) pontja.

6. § Ez a rendelet 2011. január 1-jén lép hatályba, és a hatálybalépését követõ napon hatályát veszti.

Dr. Navracsics Tibor s. k.,
miniszterelnök-helyettes

M A G Y A R K Ö Z L Ö N Y • 2010. évi 202. szám 32071



Melléklet a 369/2010. (XII. 31.) Korm. rendelethez

1. Az R. 2. számú melléklet 1. pontja helyébe a következõ rendelkezés lép:

„1. Az 5. § (1) bekezdése alá tartozó villamos energia kötelezõ átvételi bázisárai (2011. január 1-jei árszinten)

a) földgáztüzelés esetében:

Ft/kWh

Csúcsidõszak 31,95

Völgyidõszak 20,41

Mélyvölgyi idõszak 3,00

b) nem földgáztüzelés esetében:

Ft/kWh

Csúcsidõszak 30,02

Völgyidõszak 19,18

Mélyvölgyi idõszak 3,00
”

2. Az R. 2. számú melléklet 4. pontja helyébe a következõ rendelkezés lép:

„4. Az 5. § (4) bekezdése alá tartozó villamos energia kötelezõ átvételi bázisárai (2011. január 1-jei árszinten), ha

az erõmûegység névleges villamos teljesítõképessége

a) 100 és 190 MW közé esik:

Ft/kWh

Csúcsidõszak 31,13

Völgyidõszak 20,44

Mélyvölgyi idõszak 3,00

b) 50 és 100 MW közé esik:

Ft/kWh

Csúcsidõszak 26,28

Völgyidõszak 16,52

Mélyvölgyi idõszak 3,00
”

3. Az R. 2. számú melléklet a következõ 6. ponttal egészül ki:

„6. Az 5. § (3a) bekezdése alá tartozó villamos energia kötelezõ átvételi bázisárai (2011. január 1-jei árszinten)

a) földgáztüzelés esetében:

Ft/kWh

Csúcsidõszak 18,28

Völgyidõszak 11,41

Mélyvölgyi idõszak 3,00

b) nem földgáztüzelés esetében:

Ft/kWh

Csúcsidõszak 17,17

Völgyidõszak 10,72

Mélyvölgyi idõszak 3,00
”

32072 M A G Y A R K Ö Z L Ö N Y • 2010. évi 202. szám


