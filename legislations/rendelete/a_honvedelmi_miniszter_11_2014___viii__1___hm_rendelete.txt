A honvédelmi miniszter 11/2014. (VIII. 1.) HM rendelete
a Magyar Honvédség élelmezési ellátásáról szóló 22/2006. (VIII. 8.) HM rendelet módosításáról

A honvédek jogállásáról szóló 2012. évi CCV. törvény 238. § (2) bekezdés 28. pontjában kapott felhatalmazás alapján,
a 3.  §, a  4.  § és a  8.  § c)  pontja vonatkozásában a  honvédek jogállásáról szóló 2012.  évi CCV.  törvény 238.  § (2)  bekezdés
28.  pontjában, valamint a  közalkalmazottak jogállásáról szóló 1992.  évi XXXIII.  törvény 85.  § (5)  bekezdés q)  pontjában és
(7) bekezdés a) pont ab) alpontjában kapott felhatalmazás alapján,
a 8.  § d) vonatkozásában a  honvédek jogállásáról szóló 2012.  évi CCV.  törvény 238.  § (2)  bekezdés 28.  pontjában,
a  honvédelemről és a  Magyar Honvédségről, valamint a  különleges jogrendben bevezethető intézkedésekről szóló 2011.  évi
CXIII.  törvény 81.  § (2)  bekezdés f )  pontjában, valamint a  közalkalmazottak jogállásáról szóló 1992.  évi XXXIII.  törvény 85.  §
(5) bekezdés q) pontjában és (7) bekezdés a) pont ab) alpontjában kapott felhatalmazás alapján
a Kormány tagjainak feladat- és hatásköréről szóló 152/2014. (VI. 6.) Korm. rendelet 77. §-ában meghatározott feladatkörömben
eljárva a következőket rendelem el:

1. §  A Magyar Honvédség élelmezési ellátásáról szóló 22/2006. (VIII. 8.) HM rendelet (a továbbiakban: R.) 4. §-a helyébe
a következő rendelkezés lép:
„4. § (1) A szerződéses legénységi állományú katona választása szerint jogosult
a) a  szolgálatteljesítés napján a  napi egyszeri térítésmentesen, természetben biztosított, az  I. számú élelmezési
norma részértékének megfelelő ebédre, vagy
b) az étkezési utalvánnyal való ellátásról szóló HM rendeletben meghatározott étkezési hozzájárulásra.
(2) Azoknál a  honvédelmi szervezeteknél, ahol az  üzemi étkeztetés feltételei nem biztosítottak, a  szerződéses
legénységi állományú katona részére az (1) bekezdés b) pontja szerinti ellátást kell biztosítani.
(3) A szerződéses legénységi állományú katona térítésmentes, természetbeni ebédétkeztetésben csak egy jogcímen
részesülhet. Az a beosztásából adódóan étkezéstérítésre kötelezett, szerződéses legénységi állományú katona, aki
az (1) bekezdés b) pontja szerinti ellátást választotta, vagy a (7) bekezdés alapján részesül az (1) bekezdés b) pontja
szerinti ellátásban, a 24. § (4) bekezdése szerinti térítési díj megfizetésére kötelezett.
(4) A szerződéses legénységi állományú katona nyilatkozatot tesz az általa választott ellátási formáról. A választott
ellátási formára vonatkozó nyilatkozatot évente egy alkalommal, legkésőbb a  tárgyévet megelőző év december
hónapjának 15. napjáig, vagy év közben történő állományba vétel esetén az  állományba vételkor kell megtenni.
A nyilatkozat év közben a szerződéses legénységi állományú katona kezdeményezésére
a) más beosztásba történő áthelyezéskor,
b) a várhatóan három hónapot meghaladó vezénylés esetén, valamint
c) a várhatóan 30 napot meghaladó egészségügyi szabadság esetén
módosítható.
(5) A  nyilatkozat módosítását a  szerződéses legénységi állományú katona a  személyügyi parancs, határozat, vagy
az  orvosi vizsgálat eredményének kézhezvételét követően kérheti a  honvédelmi szervezet személyügyi szervénél.
A  (4)  bekezdés b)–c)  pontjában meghatározott esetek időtartamának lejártát követő 30. napig a  szerződéses
legénységi állományú katona ismételten módosíthatja nyilatkozatát a  részére előnyösebb ellátási formára.
A  szerződéses legénységi állományú katona az  általa választott új ellátási forma szerinti ellátásra a  módosítást
tartalmazó parancs, vagy határozat kiadását követő hónap első napjától jogosult.
(6) Az  a  szerződéses legénységi állományú katona, aki a  (4)  bekezdés szerinti, következő évre vonatkozó
nyilatkozatot határidőn belül, önhibáján kívül nem tette meg, azt az  akadályoztatás elhárulását követő 15. napig
pótolhatja. A nyilatkoztatást a honvédelmi szervezetek személyügyi szervei hajtják végre.
(7) A  nyilatkozat megtételének hiányában a  szerződéses legénységi állományú katona részére az  (1)  bekezdés
b) pontja szerinti ellátást kell biztosítani.
(8) Az  érintett honvédelmi szervezet személyügyi főnöke elkészíti a  napi egyszeri természetbeni, térítésmentes
ebédet választó szerződéses legénységi állomány névsorát, amelyet parancsban, illetve határozatban kell rögzíteni.



11982 M A G Y A R  K Ö Z L Ö N Y  •  2014. évi 108. szám

(9) A nyilatkozat tartalmát érintő, a jogszabályi környezetben évközben bekövetkező változás esetén a honvédelmi
szervezetek személyügyi szervei a  szerződéses legénységi állományú katonát a  változás hatálybalépésétől
számított 30. napig ismételten nyilatkoztatják. A nyilatkozat alapján az új ellátási forma szerinti ellátásra az érintett
a módosítást tartalmazó parancs, határozat kiadását követő hónap első napjától jogosult.”

2. §  Az R. 8. § (9) bekezdése helyébe a következő rendelkezés lép:
„(9) A kondicionáló-kiképzési, valamint a katonai kiképzési és oktatási célú rendezvényekről, továbbá a regeneráló
pihenés és a  rekreáció rendjéről szóló HM rendelet szerinti kondicionáló-kiképzési rendezvényen résztvevő
ejtőernyős, búvár állomány részére III. számú élelmezési norma szerinti élelmezési ellátást kell biztosítani. Ezeken
a napokon az élelmezési norma pénzértéke élelmiszer-utalvánnyal nem váltható meg.”

3. §  Az R. 24. §-a helyébe a következő rendelkezés lép és az R. „Élelmezési hozzájárulás szerinti ellátás” alcíme a következő
24/A. §-sal egészül ki:
„24. § (1) Az I. számú élelmezési norma szerinti természetbeni munkahelyi élelmezési ellátásra – az (5) bekezdésben
meghatározott esetek kivételével – térítés ellenében jogosultak a  (2) bekezdés szerinti, étkezéstérítésre kötelezett
beosztásban szolgálatot teljesítők, illetve ilyen munkakörben munkát végzők a  szolgálatteljesítési, illetve
munkaidejük alatt kiosztásra kerülő főétkezés vagy főétkezések esetén.
(2) Az  (1)  bekezdés alkalmazásában étkezéstérítésre kötelezett beosztásban szolgálatot teljesítőnek, illetve ilyen
munkakörben munkát végzőnek minősülnek
a) a konyhákba és étkezdékbe, éttermekbe, büfékbe, valamint a konyhaüzemi adminisztrációba,
b) az élelmezési anyagok beszerzésére, raktározására és kezelésére,
c) az élelmiszerek, illetve félkész és készételek átvételére, kezelésére, melegítésére és kiosztására,
d) az élelmezési ellátás közvetlen irányítására és felügyeletére
beosztott, vagy legalább négy órában e feladatkörben rendszeresen foglalkoztatott hivatásos, szerződéses katonák,
valamint közalkalmazottak.
(3) Az I. számú élelmezési normától eltérő alapnormával gazdálkodó MH KORK étkezdéjében a VI. számú élelmezési
norma szerinti természetbeni munkahelyi élelmezési ellátásra – az  (5)  bekezdésben meghatározott esetek
kivételével – térítés ellenében jogosultak az  étkezéstérítésre kötelezett beosztásban, munkakörben szolgálatot
teljesítők, munkát végzők a  szolgálatteljesítési, illetve munkaidejük alatt kiosztásra kerülő főétkezés vagy
főétkezések esetén.
(4) Az  (1)–(3)  bekezdés alapján étkezéstérítésre kötelezett személy térítési díja az  igénybe vett főétkezés vagy
főétkezések nyersanyag-költségének összege.
(5) A  4.  § (1)  bekezdés a)  pontja, valamint az  1., 2. és 4. számú melléklet alapján térítésmentes természetbeni
ellátásra jogosultak mentesülnek a  térítésmentes főétkezés, vagy főétkezések tekintetében az  étkezéstérítési
kötelezettség alól.
24/A. § (1) A 24. § alapján étkezéstérítésre kötelezett személyek élelmezési támogatásra jogosultak.
(2) Az  (1)  bekezdés szerinti élelmezési támogatás mértéke a  24.  § alapján térítés ellenében igénybe vett ellátás
nyersanyag-költségének 30%-a, melyet a  tárgyhónapot követő hónap 10. munkanapjáig elektronikus élelmiszer-
utalvány formájában kell a jogosult részére biztosítani.”

4. §  Az R. a következő 35. §-sal egészül ki:
„35. § E rendeletnek a Magyar Honvédség élelmezési ellátásáról szóló 22/2006. (VIII. 8.) HM rendelet módosításáról
szóló 11/2014. (VIII. 1.) HM rendelettel (a továbbiakban: R.) megállapított 24. §-át és 24/A. §-át 2014. január 1-jétől
kell alkalmazni azon személyek esetében, akik önkéntesen tett nyilatkozatukkal vállalják az e rendeletnek a Magyar
Honvédség élelmezési ellátásáról szóló 22/2006. (VIII. 8.) HM rendelet módosításáról szóló 3/2009. (III.  18.)
HM rendelettel megállapított 24.  § (1) és (3)  bekezdése szerinti térítési díj, valamint az  e  rendeletnek az  R.-rel
megállapított 24. § (4) bekezdése szerinti térítési díj különbözetének az R. hatálybalépését követő 30. napig történő
befizetését.”

5. §  Az R. 1. számú melléklete az 1. melléklet szerint módosul.

6. §  Az R. 3. számú melléklete a 2. melléklet szerint módosul.



M A G Y A R  K Ö Z L Ö N Y  •  2014. évi 108. szám 11983

7. §  Az R.
a) 13. § c) pontjában a „részétkezés” szövegrész helyébe a „főétkezés”,
b) 33. § (2) bekezdésében a „részétkezések” szövegrész helyébe a „főétkezések”,
c) 33.  § (4)  bekezdésében a  „szerződéses és tényleges szolgálatteljesítésre behívott önkéntes tartalékos

katonák” szövegrész helyébe a „szerződéses legénységi állományú katonák”,
d) 1. számú melléklet 1.  pontjában az  „A hivatásos, szerződéses és tényleges szolgálatteljesítésre behívott

önkéntes tartalékos katonák” szövegrész helyébe az „A hivatásos és szerződéses katona”,
e) 1. számú melléklet 1.  pontjában a „ha a  hivatásos, szerződéses és tényleges szolgálatteljesítésre behívott

önkéntes tartalékos katona” szövegrész helyébe a „ha a hivatásos és szerződéses katona”,
f ) 1. számú melléklet 2.  pontjában az  „áthelyezett hivatásos, szerződéses és tényleges szolgálatteljesítésre

behívott önkéntes tartalékos” szövegrész helyébe az „áthelyezett hivatásos és szerződéses”,
g) 1. számú melléklet 2.  pontjában az  „első beosztásba helyezés, valamint a  tényleges szolgálatteljesítésre

történő behívás” szövegrész helyébe az „első beosztásba helyezés”,
h) 1. számú melléklet 15. pontjában a „részétkezésre” szövegrész helyébe a „főétkezésre”,
i) 4. számú melléklet 12. pontjában a „részétkezésekre” szövegrész helyébe a „főétkezésekre”
szöveg lép.

8. §  Hatályát veszti az R.
a) 9.  § (1)  bekezdés e)  pontjában és 13.  § e)  pontjában az „. Ebben az  esetben az  igényjogosult állomány

a Hjt. 121. § (1) bekezdésében megállapított napidíjra nem jogosult” szövegrész,
b) 15. § (6) bekezdése,
c) 1. számú melléklet 31.  pontjában az „A feladatok végrehajtására más katonai szervezettől érkező személyi

állomány napidíjra nem jogosult.” szövegrész,
d) 4. számú melléklet 8–9. pontjában az „E jogcímen berendelt állomány részére napidíj nem jár.” szövegrész.

9. §  Az étkezési utalvánnyal való ellátásról szóló 17/2013. (XI. 3.) HM rendelet 3.  § (2)  bekezdés h)  pontjában
a „szerződéses állomány” szövegrész helyébe a „szerződéses legénységi állomány” szöveg lép.

10. §  Ez a rendelet 2014. szeptember 1-jén lép hatályba.

  Dr. Hende Csaba s. k.,
honvédelmi miniszter



11984 M A G Y A R  K Ö Z L Ö N Y  •  2014. évi 108. szám

1. melléklet a 11/2014. (VIII. 1.) HM rendelethez

 1. Az R. 1. számú melléklete a következő 33. ponttal egészül ki:
(Az I. számú élelmezési norma szerinti térítésmentes természetbeni élelmezési ellátásra a  személyi állomány
az alábbiakban felsorolt esetekben jogosult:)
„33. A  tényleges szolgálatot teljesítő önkéntes tartalékos katona – kivéve a  napi munkába járókat, illetve hétvégi
hazautazókat –, ha szolgálati helye az  állandó lakhelyével, vagy tartózkodási helyével nem esik egybe. Napi
munkába járás, illetve hétvégi hazautazás esetén a  tényleges szolgálatot teljesítő önkéntes tartalékos katona
a szolgálati helyén tartózkodás idejére eső főétkezésre jogosult. Az állandó lakhelyével, vagy tartózkodási helyével
azonos helyőrségben tényleges szolgálatot teljesítő önkéntes tartalékos katona a  szolgálatteljesítés idejére eső
főétkezésre jogosult.”

2. melléklet a 11/2014. (VIII. 1.) HM rendelethez

 1. Az R. 3. számú melléklete a következő 7. ponttal egészül ki:
(A III. számú élelmezési norma szerinti térítésmentes természetbeni élelmezési ellátásra a  személyi állomány
az alábbiakban felsorolt esetekben jogosult:)
„7. A kondicionáló-kiképzési, valamint a katonai kiképzési és oktatási célú rendezvényekről, továbbá a  regeneráló
pihenés és a  rekreáció rendjéről szóló 13/2013. (VIII. 1.) HM rendelet 4.  § (1)  bekezdése szerinti állomány
a kondicionáló-kiképzési rendezvény idejére.”



M A G Y A R  K Ö Z L Ö N Y  •  2014. évi 108. szám 11985

IX. Határozatok Tára
