A nemzeti fejlesztési és gazdasági miniszter 33/2009. (XII. 30.) NFGM rendelete
a Társadalmi Megújulás Operatív Program, a Társadalmi Infrastruktúra Operatív Program,
valamint a Közép-Magyarországi Operatív Program egyes prioritásainak végrehajtásában
közremûködõ szervezetek kijelölésérõl  szóló 9/2008. (VII. 25.) NFGM rendelet módosításáról

A 2007–2013 programozási idõszakban az Európai Regionális Fejlesztési Alapból, az Európai Szociális Alapból és a Kohéziós Alapból
származó támogatások felhasználásának alapvetõ szabályairól és felelõs intézményeirõl  szóló 255/2006. (XII. 8.) Korm. rendelet 21.  §
(3) bekezdésének b) pontjában kapott felhatalmazás alapján, a nemzeti fejlesztési és gazdasági miniszter feladat- és hatáskörérõl
szóló 134/2008. (V. 14.) Korm. rendelet 1.  § h) pontjában meghatározott feladatkörömben eljárva, a pénzügyminiszter feladat- és
hatáskörérõl  szóló 169/2006. (VII. 28.) Korm. rendelet 1.  § a) pontjában meghatározott feladatkörében eljáró pénzügyminiszterrel
egyetértésben, a következõket rendelem el:

1. § A Társadalmi Megújulás Operatív Program, a Társadalmi Infrastruktúra Operatív Program, valamint a Közép-
Magyarországi Operatív Program egyes prioritásainak végrehajtásában közremûködõ szervezetek kijelölésérõl  szóló
9/2008. (VII. 25.) NFGM rendelet (a továb biak ban: R.) 1.  § (1) bekezdése a következõ e) ponttal egészül ki:
[A Társadalmi Megújulás Operatív Program (a továb biak ban: TÁMOP) meg valósítása során az ESZA Európai Szociális Alap
Nemzeti Programirányító Iroda Társadalmi Szolgáltató Közhasznú Társaság (a továb biak ban: ESZA Kht.) látja el
a közremûködõ szervezeti feladatokat]
„e) a romák lakhatását elõsegítõ komplex telep-programmal összefüggésben a 3. prioritás keretében meghirdetésre
kerülõ 3.3.7 és a 6. prioritás keretében meghirdetésre kerülõ 6.1.2 konstrukciók”
(végrehajtása területén.)

2. § Az R. 1.  § (2) bekezdés a) pontja helyébe a következõ rendelkezés lép:
[A TÁMOP meg valósítása során az Oktatási és Kulturális Minisztérium Támogatáskezelõ Igazgatósága (a továb biak ban:
OKM TI) látja el a közremûködõ szervezeti feladatokat]
„a) a minõségi oktatás és hozzáférés biztosítása mindenkinek címû 3. prioritás, az (1) bekezdés e) pontjában
meghatározott konstrukció kivételével”
(végrehajtása területén.)

3. § Az R. 1.  § (3) bekezdése a) pontja helyébe a következõ rendelkezés lép:
[A TÁMOP meg valósítása során a Strukturális Alapok Programiroda (a továb biak ban: STRAPI) látja el a közremûködõ
szervezeti feladatokat]
„a) az egészségmegõrzés és egészségügyi humánerõforrás-fejlesztés címû 6. prioritás, az (1) bekezdés e) pontjában
meghatározott konstrukció kivételével; valamint”
(végrehajtása területén.)

4. § (1) E rendelet a kihirdetését követõ 3. napon lép hatályba, és a hatálybalépését követõ napon hatályát veszti.
(2) Az R. 1.  §-ában az „ESZA Európai Szociális Alap Nemzeti Programirányító Iroda Társadalmi Szolgáltató Közhasznú

Társaság (a továb biak ban: ESZA Kht.)” szövegrész helyébe az „ESZA Társadalmi Szolgáltató Nonprofit Korlátolt
Felelõsségû Társaság (a továb biak ban: ESZA Nonprofit Kft.)” szövegrész lép.

(3) Az R. 2. § a) pontjában, valamint 3. § a) pontjában az „ESZA Kht.” szövegrész helyébe az „ESZA Nonprofit Kft.”
szövegrész lép.

Varga István s. k.,
nemzeti fejlesztési és gazdasági miniszter

49612 M A G Y A R   K Ö Z L Ö N Y • 2009. évi 196. szám


