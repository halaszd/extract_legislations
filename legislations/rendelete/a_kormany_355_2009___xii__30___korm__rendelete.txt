A Kormány 355/2009. (XII. 30.) Korm. rendelete
a harmadik országbeli állampolgárok Magyar Köztársaság területén történõ engedélymentes
foglalkoztatásának szabályairól

A Kormány a foglalkoztatás elõsegítésérõl és a munkanélküliek ellátásáról  szóló 1991. évi IV. törvény 7.  § (3) és (4) bekezdésében
kapott felhatalmazás alapján, az Alkotmány 35.  § (1) bekezdés b) pontjában foglalt feladatkörében eljárva a következõket rendeli el:

1.  § (1) E rendelet hatálya kiterjed a magyar jog hatálya alá tartozó foglalkoztatásra irányuló jogviszonyt létesítõ, valamint
a Magyar Köztársaság területén foglalkoztatásra irányuló jogviszony keretében munkát végzõ harmadik országbeli
állampolgárra, továbbá az õt foglalkoztatóra.

(2) E rendelet hatálya a 3.  § alkalmazásában kiterjed a magyar jog hatálya alá tartozó foglalkoztatásra irányuló jogviszonyt
létesítõ, valamint a Magyar Köztársaság területén foglalkoztatásra irányuló jogviszony keretében munkát végzõ
menekültként, oltalmazottként vagy menedékesként elismert, továbbá a bevándorolt vagy letelepedett jogállású
személyre és az õt foglalkoztatóra is.

2.  § (1) A harmadik országbeli állampolgár Magyar Köztársaság területén foglalkoztatásra irányuló jogviszony keretében
történõ foglalkoztatásához nincs szükség engedélyre:
1. nemzetközi szerzõdés ilyen tartalmú rendelkezése esetén;
2. a külföldi székhellyel rendelkezõ gazdasági társaság – nemzetközi szerzõdés által meghatározott – fiók és

képviselet vezetõjeként történõ munkavégzéséhez;
3. külföldi állam diplomáciai (konzuli) képviselete vagy egyéb szerve személyi állománya keretében, a küldõ állam

által delegált tagjának a képviseletnél vagy egyéb szervnél történõ munkavégzéséhez, valamint az államok közt
fennálló viszonosság alapján, a külföldi állam diplomáciai vagy konzuli képviselete személyzete közeli
hozzátartozójának munkavégzéséhez;

4. a Magyar Köztársaság területén nemzetközi szerzõdés alapján mûködõ nemzetközi kormányközi szervezet
ille tõ leg a Magyar Köztársaság által nemzetközi szervezetként elismert, a Magyar Köztársaság területén mûködõ

49546 M A G Y A R   K Ö Z L Ö N Y • 2009. évi 196. szám



szervezet (a továb biak ban: nemzetközi szervezet) személyzetének a nemzetközi szervezetnél történõ, valamint
ezek közeli hozzátartozójának munkavégzéséhez;

5. a nemzetközi szervezetet vagy nemzetközi szervezetnek nem minõsülõ közös szervet létrehozó szerzõdésben
részes államok által delegált személyeknek (a továb biak ban: delegáltak) nemzetközi szervezetnél vagy közös
szervnél történõ munkavégzéséhez, valamint a részes államok között fennálló viszonosság alapján a delegáltak
közeli hozzátartozójának munkavégzéséhez;

6. harmadik országban honos vállalkozással kötött magánjogi szerzõdés alapján történõ – alkalmanként harminc
napos idõtartamon belül a tizenöt munkanapot meg nem haladó – üzembe helyezési, szavatossági, szervizelési és
jótállási tevékenység elvégzéséhez;

7. az EGT-megállapodásban részes valamely államban letelepedett munkáltató által határon átnyúló
szolgáltatásnyújtás teljesítése keretében kiküldetés, kirendelés útján magyarországi foglalkoztatónál magánjogi
szerzõdés teljesítése érdekében munkavégzéshez;

8. az EGT-megállapodásban részes valamely államban letelepedett munkaerõ-kölcsönzési tevékenységet folytató
vállalkozás mint munkáltató által kölcsönzött munkavállaló magyarországi foglalkoztatónál munkaerõ-
kölcsönzés keretében történõ munkavégzéséhez;

9. külföldi részesedéssel rendelkezõ gazdasági társaság vezetõ tisztségviselõjeként, valamint felügyelõ bizottsági
tagjaként történõ munkavégzéshez;

10. a posztdoktori foglalkoztatásra irányuló pályázat, valamint a Bolyai János Kutatási Ösztöndíj alapján – a pályázat,
ille tõ leg az ösztöndíj keretében történõ – munkavégzéshez;

11. külföldi felsõoktatási intézménnyel hallgatói jogviszonyban álló harmadik országbeli állampolgárnak nemzetközi
diákszervezet által szervezett szakmai gyakorlat keretében történõ foglalkoztatásához;

12. Magyar Köztársaság területén mûködõ szakiskolával, középiskolával, alapfokú mûvészetoktatási intézménnyel,
felsõoktatási intézménnyel nappali tagozatos tanulói,  illetve hallgatói jogviszonyban álló személynek
a jogviszony fennállása alatt történõ munkavégzéséhez;

13. alap-, közép- és felsõfokú oktatási intézményekben, idegen nyelven történõ olyan oktatási tevékenységhez,
amelyre – az oktatásért felelõs miniszter igazolása szerint – az érintett államok ille té kes miniszterei által aláírt
nemzetközi oktatási program keretén belül kerül sor;

14. Magyar Köztársaság területén nyilvántartásba vett egyházban vagy annak intézményében munkát végzõ,
az egyházi szolgálatot élethivatásszerûen folytató tevékenységéhez;

15. a Magyar Köztársaság területén menekültkénti vagy oltalmazottkénti, valamint menedékeskénti elismerését
kérõnek, továbbá a befogadottnak a befogadó állomáson történõ munkavégzéséhez;

16. naptári évenként tíz munkanapnál nem hosszabb ideig tartó, oktatási, tudományos vagy mûvészeti
tevékenységéhez;

17. kutató olyan tevékenységéhez, amely – a Magyar Tudományos Akadémia által kiállított igazolás szerint –
a Magyar Köztársaság és más állam között létrejött megállapodás hatálya alá tartozik;

18. a Comenius, Erasmus, Leonardo da Vinci, és Grundtvig program keretében szakmai gyakorlaton résztvevõ
harmadik országbeli állampolgár foglalkoztatásához;

19. magyar állampolgár olyan özvegyének munkavégzéséhez, aki az elhunyt házastárssal annak halála elõtt legalább
egy évig Magyar Köztársaság területén együtt élt;

20. a külön jogszabály alapján alkalmi munkavállalói könyvvel rendelkezõ harmadik országbeli állampolgár
mezõgazdasági idénymunka keretében, naptári évenként 60 napot meg nem haladó munkavégzéséhez;

21. a kutató olyan magyarországi kutatási tevékenységéhez, amelyet külön jogszabály rendelkezései szerint,
akkreditált kutató szervezettel kötött fogadási megállapodás alapján végez;

22. a hivatásos sportolónak munkavégzés keretében folytatott sporttevékenységéhez,  illetve az edzõ
sporttevékenységre  való felkészítõ tevékenységéhez;

23. az Észak-Atlanti Szerzõdés tagállamai közötti, fegyveres erõik jogállásáról  szóló 1951. június 19-én Londonban
kelt Megállapodás (a továb biak ban: NATO-SOFA Megállapodás) részes államainak a NATO-SOFA Megállapodás
I. Cikk a) és b) pontjában meghatározott és a Magyar Köztársaság területén szolgálati célból tartózkodó fegyveres
ereje és polgári állománya tagjai közeli hozzátartozóinak munkavégzéséhez a szolgálati célú tartózkodás idejére
a részes államok közt fennálló viszonosság alapján;

24. a harmadik országbeli állampolgárok beutazásáról és tartózkodásáról  szóló tör vény ben (a továb biak ban:
Harmtv.) meghatározott családegyesítõ személy családi együttélés biztosítása céljából kiadott, érvényes

M A G Y A R   K Ö Z L Ö N Y • 2009. évi 196. szám 49547



tartózkodási engedéllyel rendelkezõ és legalább egy éve jogszerûen a Magyar Köztársaság területén tartózkodó
családtagjának, feltéve, hogy a családegyesítõ engedély nélkül foglalkoztatható;

25. menekültként, oltalmazottként elismert személy családtagjának, vagy menekültként elismert kísérõ nélküli
kiskorú esetén szülõjének, ennek hiányában gyámjának, feltéve, hogy a családi együttélés biztosítása céljából
kiadott, érvényes tartózkodási engedéllyel rendelkezik.

(2) Az (1) bekezdésben meghatározott mentesség nem vonatkozik a harmadik országbeli állampolgárnak a mentesség
alá esõ tevékenységét meghaladó munkavégzésére.

(3) Az (1) bekezdés 3. és 5. pontjában meghatározott viszonosság fennállásának tekintetében a külügyminiszter
nyilatkozata az irányadó.

(4) A mentesség alapjául szolgáló feltételek fennállását a foglalkoztatónak kell bizonyítani.

3.  § (1) A foglalkoztató köteles a foglalkoztatás helye szerint ille té kes munkaügyi központnak bejelenteni
a) a 2.  § (1) bekezdés 7. és 8. pontja kivételével annak a harmadik országbeli állampolgárnak a foglalkoztatását,

akinek Magyar Köztársaság területén történõ foglalkoztatásához e rendelet szabályai szerint nincs szükség
engedélyre, valamint

b) a menekültként, oltalmazottként vagy menedékesként elismert, továbbá a bevándorolt vagy letelepedett
jogállású személy foglalkoztatását.

(2) A foglalkoztatás kezdõ idõpontját legkésõbb a foglalkoztatás megkezdésének napján, a foglalkoztatás megszûnését
az azt követõ napon kell bejelenteni.

(3) Az (1) bekezdésben meghatározott bejelentés személyazonosításra alkalmatlan módon tartalmazza
a foglalkoztatottak számát, életkorát, iskolai végzettségét, állampolgárságát, munkakörének FEOR számát,
a foglalkoztatási jogviszony formáját, hozzátartozó esetében a hozzátartozói jogállás megjelölését, a foglalkoztató
statisztikai törzsszámát, továbbá arra vonatkozó adatot, hogy a foglalkoztatási jogviszony létrejött-e vagy megszûnt.

(4) A munkaügyi központ igazolja a bejelentés teljesítését, és a bejelentett adatokról nyilvántartást vezet.
(5) A foglalkoztató köteles a bejelentés tárgyát képezõ foglalkoztatási jogviszony létesítésérõl és megszûnésérõl  szóló

dokumentumot és igazolást a foglalkoztatási jogviszony megszûnését követõ három évig megõrizni, és az ellenõrzés
során bemutatni.

(6) Az (1) bekezdésben meghatározott bejelentési kötelezettség teljesítése, ille tõ leg annak igazolása nem feltétele
a foglalkoztatásra irányuló jogviszony létesítésének, ille tõ leg az annak alapján végzett tevékenység megkezdésének.

4.  § E rendelet alkalmazásában:
a) harmadik országbeli állampolgár: a Harmtv.-ben meghatározott harmadik országbeli állampolgár;
b) foglalkoztató:

ba) aki részére a harmadik országbeli állampolgár foglalkoztatásra irányuló jogviszony alapján munkát végez,
bb) aki külföldi székhelyû vállalkozással kötött megállapodást, és a megállapodás teljesítése érdekében

a harmadik országbeli állampolgárt foglalkoztatja, továbbá akivel kötött megállapodás teljesítése
érdekében végez a harmadik országbeli állampolgár a Magyar Köztársaság területén munkát;

c) foglalkoztatásra irányuló jogviszony: minden olyan jogviszony, amelyben a jogviszony tárgya a harmadik
országbeli állampolgár által a foglalkoztató részére ellenérték fejében végzett munka, ideértve azt is, ha
a harmadik országbeli állampolgár foglalkoztatására
ca) meghatározott munka elvégzéséhez szükséges begyakorlottság megszerzését célzó képzés (betanító

képzés) során, továbbá
cb) a belföldi foglalkoztatóval kötött megállapodás teljesítése érdekében külföldi székhelyû munkáltatóval

fennálló jogviszonya alapján
kerül sor;

d) harmadik országban honos vállalkozás: az EGT-megállapodásban részes államok területén kívüli székhellyel
rendelkezõ, vállalkozási tevékenységet folytató jogi személy, vagy jogi személyiséggel nem rendelkezõ egyéb
jogalany;

e) közeli hozzátartozó: a harmadik országbeli állampolgár házastársa, gyermeke – ideértve az örökbe fogadott,
a mostoha- és a nevelt gyermeket is;

f) hivatásos sportoló: a sportról  szóló tör vény ben meghatározott sporttevékenységet végzõ személy;
g) edzõ: a sportról  szóló tör vény ben meghatározott tevékenységet végzõ személy;
h) sporttevékenység: a sportról  szóló tör vény ben meghatározott tevékenység.

49548 M A G Y A R   K Ö Z L Ö N Y • 2009. évi 196. szám



5.  § (1) Ez a rendelet 2010. január 1-jén lép hatályba.
(2) Ez a rendelet

a) a családegyesítési jogról  szóló, 2003. szeptember 22-ei 2003/86/EK tanácsi irányelvnek, valamint
b) a harmadik országbeli állampolgároknak az Európai Közösség területén folytatott tudományos kutatás céljából

 való fogadására vonatkozó külön eljárásról  szóló, 2005. október 12-ei 2005/71/EK tanácsi irányelvnek
való megfelelést szolgálja.

(3) E rendelet hatálybalépésével egyidejûleg a Magyar Köztársaság által a szabad mozgás és tartózkodás jogával
rendelkezõ személyek tekintetében alkalmazott, a munkaerõ szabad áramlásával összefüggõ átmeneti szabályokról
szóló 355/2007. (XII. 23.) Korm. rendelet 6.  § (1) bekezdése helyébe a következõ rendelkezés lép:
„(1) A foglalkoztató köteles a foglalkoztatás helye szerint ille té kes munkaügyi központnak bejelenteni a szabad
mozgás és tartózkodás jogával rendelkezõ személy foglalkoztatását.”

(4) E § (3) bekezdése 2010. január 2-án hatályát veszti. Ez a bekezdés 2010. január 3-án hatályát veszti.
(5) E rendelet 2.  § (1) bekezdésének 20. pontja 2010. március 31-én hatályát veszti. Ez a bekezdés 2010. április 1-jén

hatályát veszti.

A miniszterelnök helyett:

Kiss Péter s. k.,
a társadalompolitika összehangolásáért felelõs

tárca nélküli miniszter
