Az igazságügyi és rendészeti miniszter 82/2009. (XII. 30.) IRM rendelete
a közigazgatási hatósági eljárás és szolgáltatás általános szabályairól szóló 2004. évi CXL. törvény
94. § (2) bekezdés b) pontja alkalmazásáról

A közigazgatási hatósági eljárás és szolgáltatás általános szabályairól szóló 2004. évi CXL. törvény 174. § (4) bekezdésében kapott
felhatalmazás alapján – az igazságügyi és rendészeti miniszter feladat- és hatáskörérõl szóló 164/2006. (VII. 28.) Korm. rendelet 1.  §
j) és n) pontjában foglalt feladatkörömben eljárva – a következõket rendelem el:

1.  § A közigazgatási hatósági eljárás és szolgáltatás általános szabályairól  szóló 2004. évi CXL. tör vény (a továb biak ban:
Ket.) 94.  § (2) bekezdés b) pontja alkalmazásának a közigazgatási bírsággal sújtandó közlekedési szabályszegések
körérõl, az e tevékenységekre vonatkozó rendelkezések megsértése esetén kiszabható bírságok összegérõl,
felhasználásának rendjérõl és az ellenõrzésben történõ közremûködés feltételeirõl  szóló 410/2007. (XII. 29.) Korm.
rendelet 2.  § (1) bekezdésében, 3.  §-ában, 4.  §-ában, 5.  §-ában, 6.  §-ában, 7.  §-ában és 8.  §-ában foglalt
jogszabálysértések és jogkövetkezmények tekintetében van helye.

2.  § A Ket. 94.  § (2) bekezdés b) pontja alkalmazásának
a) a személy- és vagyonvédelmi, valamint a magánnyomozói tevékenység szabályairól  szóló 2005. évi

CXXXIII. tör vény 11.  § (2)–(4) bekezdésében,
b) a polgári felhasználású robbanóanyagok forgalmazásáról és felügyeletérõl  szóló 191/2002. (IX. 4.) Korm. rendelet

9.  § (4) bekezdésében,
c) a polgári célú pirotechnikai tevékenységek felügyeletérõl  szóló 155/2003. (X. 1.) Korm. rendelet 4.  §

(5) bekezdésében,
d) a fegyverekrõl és lõszerekrõl  szóló 253/2004. (VIII. 31.) Korm. rendelet 5.  § b) és c) pontjában,
e) az atomenergia alkalmazásával összefüggõ rend õrségi feladatokról  szóló 47/1997. (VIII. 26.) BM rendelet 5.  §

(4) bekezdésében, valamint 10.  § (3) bekezdésében,
f) a megkülönböztetõ és figyelmeztetõ jelzést adó készülékek felszerelésének és használatának szabályairól  szóló

12/2007. (III. 13.) IRM rendelet 13.  § (1) és (2) bekezdésében
foglalt jogszabálysértések és jogkövetkezmények tekintetében van helye.

49590 M A G Y A R   K Ö Z L Ö N Y • 2009. évi 196. szám



3.  § (1) E rendelet 2010. január 1-jén lép hatályba.
(2) E rendeletet a felügyeleti eljárás során az e rendelet hatálybalépése elõtt meghozott döntésekre is alkalmazni kell.

Dr. Forgács Imre s. k.,
igazságügyi és rendészeti miniszter
