A Kormány 79/2019. (IV. 12.) Korm. rendelete
az Uniós fejlesztések fejezetbe tartozó fejezeti kezelésű előirányzatok felhasználásának rendjéről szóló
549/2013. (XII. 30.) Korm. rendelet módosításáról

A Kormány az államháztartásról szóló 2011. évi CXCV. törvény 109. § (1) bekezdés 15b. pontjában kapott felhatalmazás alapján,
az Alaptörvény 15. cikk (1) bekezdésében meghatározott feladatkörében eljárva a következőket rendeli el:

1. § (1) Az  Uniós fejlesztések fejezetbe tartozó fejezeti kezelésű előirányzatok felhasználásának rendjéről szóló
549/2013. (XII. 30.) Korm. rendelet [a továbbiakban: 549/2013. (XII. 30.) Korm. rendelet] 2. § (1) bekezdés 1b. pontja
helyébe a következő rendelkezés lép, és a bekezdés a következő 1c–1e. ponttal egészül ki:
(E rendelet alkalmazásában)
„1b. CEF projekt: az  Európai Hálózatfinanszírozási Eszköz (a továbbiakban: CEF) társfinanszírozásával megvalósuló
közlekedési tárgyú projekt,
1c. donor ország: az  EGT Finanszírozási Mechanizmus tekintetében az  Izlandi Köztársaság, a  Liechtensteini
Hercegség, valamint a Norvég Királyság, a Norvég Finanszírozási Mechanizmus tekintetében a Norvég Királyság,
1d. együttműködési megállapodás: az  egyrészről az  Izland, a  Liechtensteini Hercegség, a  Norvég Királyság,
és másrészről Magyarország között létrejött, az  EGT Finanszírozási Mechanizmus 2014–2021 időszakának
végrehajtásáról szóló együttműködési megállapodás, valamint a Norvég Királyság és Magyarország között létrejött,
a  Norvég Finanszírozási Mechanizmus 2014–2021 közötti időszakának végrehajtásáról szóló együttműködési
megállapodás,
1e. elfogadó nyilatkozat: a szállítói teljesítés megfelelőségét igazoló, a szállító, a kedvezményezett, a közreműködő
és a  támogató képviselői által a  támogatás kifizetésének előfeltételeként aláírandó dokumentum, mely
a felülvizsgálatra illetékes szervek és személyek megjelölésével a támogatási szerződés részét képezi,”



M A G Y A R  K Ö Z L Ö N Y  •  2019. évi 64. szám 2147

 (2) Az 549/2013. (XII. 30.) Korm. rendelet 2. § (1) bekezdés 9a. és 9b. pontja helyébe a következő rendelkezések lépnek,
és a bekezdés a következő 9c. ponttal egészül ki:
(E rendelet alkalmazásában)
„9a. norvég szabályzat: a  donor országok által kibocsátott, az  EGT Finanszírozási Mechanizmus 2014–2021  közötti
időszakának végrehajtására vonatkozó szabályzat, valamint a  Norvég Finanszírozási Mechanizmus
2014–2021 közötti időszakának végrehajtására vonatkozó szabályzat,
9b. országos kihatású projekt: a 272/2014. (XI. 5.) Korm. rendelet 3. § (1) bekezdés 31. pontja szerinti projekt,
9c. pénzügyi befejezés: a  projekt megvalósítása során keletkezett elszámoló bizonylatoknak az  egységes működési
kézikönyvről szóló 547/2013. (XII. 30.) Korm. rendelet 1. melléklet 74. alcíme vagy a 272/2014. (XI. 5.) Korm. rendelet
3. § (1) bekezdés 42. pontja szerinti kiegyenlítése,”

 (3) Az 549/2013. (XII. 30.) Korm. rendelet 2. § (1) bekezdése a következő 18a. ponttal egészül ki:
(E rendelet alkalmazásában)
„18a. végrehajtó szerv: az 1316/2013/EU európai parlamenti és tanácsi rendelet 2. cikk 11. pontja szerinti vállalkozás
vagy szerv,”

 (4) Az 549/2013. (XII. 30.) Korm. rendelet 2. § (2) bekezdése helyébe a következő rendelkezés lép:
„(2) Nem minősül az  (1)  bekezdés 2.  pontja szerinti jogosulatlan forrásfelhasználásnak vagy az  (1)  bekezdés
14.  pontja szerinti szabálytalanságnak, ha a  kedvezményezett a  pénzügyi közvetítővel szemben fennálló fizetési
kötelezettségének gazdasági tevékenysége körében felmerülő üzleti kockázatból eredő fizetési nehézség révén
nem képes eleget tenni, vagy ha a pénzügyi közvetítő egy adott pénzügyi eszköz hitelkockázatának révén realizált
hitelezési vagy befektetési veszteséget szenved el.”

2. §  Az 549/2013. (XII. 30.) Korm. rendelet 6. §-a a következő (1c) bekezdéssel egészül ki:
„(1c) Az EGT, Norvég Alap támogatásból megvalósuló projektek 2014–2021 előirányzat (XIX. fejezet 2. cím 6. alcím
8. jogcímcsoport) felhasználása lehetséges az  EGT Finanszírozási Mechanizmus és a  Norvég Finanszírozási
Mechanizmus 2014–2021-es időszakának a norvég szabályzat 8.11. cikk 2. pont (i) alpontja szerinti előkészítéséhez
kapcsolódóan a  nemzeti kapcsolattartónál az  együttműködési megállapodás aláírásáig felmerülő azon költség
finanszírozására, amely a  norvég szabályzat 8.11.  cikk 8.  pontja alapján az  együttműködési megállapodás aláírása
esetén a donor ország felé elszámolhatóvá válik.”

3. §  Az 549/2013. (XII. 30.) Korm. rendelet II. fejezete a következő 4/A. alcímmel egészül ki:
„4/A. Az Európai Hálózatfinanszírozási Eszköz (CEF) projektek előirányzat felhasználási szabályai
11/A.  § (1) Az  Európai Hálózatfinanszírozási Eszköz (CEF) projektek előirányzat (ezen alcím alkalmazásában
a  továbbiakban: előirányzat) célja a  CEF projektek, valamint azok koordinálásával összefüggő elszámolható és
az európai uniós forrásból nem fedezett, el nem számolható, azonban a projektek lebonyolításához és a projektek
fenntartási időszakához kötődő kötelezettségek teljesítéséhez elengedhetetlen tevékenységek kiadásai fedezetének
biztosítása, így különösen
a) a CEF projektek előkészítési és végrehajtási költségeinek,
b) a CEF programtámogató tevékenység végrehajtásával kapcsolatban felmerülő, CEF projekt keretében
elszámolható működési költségek,
c) a CEF pályázatok előkészítéséhez, benyújtásához és megvalósításához kapcsolódó szakértői szerződések,
d) a deviza utóterhelési díjak, az árfolyam-különbözet, valamint a CEF terhére el nem számolható általános forgalmi
adó és egyéb, a végrehajtás során felmerülő el nem számolható költségek
finanszírozása.
(2) Az előirányzat felhasználásáról a Kormány a 75/2016. (IV. 5.) Korm. rendelet 4. alcíme szerinti határozattal dönt.
(3) Az előirányzat terhére támogatásban részesíthető kedvezményezett:
a) a végrehajtó szerv,
b) az Európai Támogatásokat Auditáló Főigazgatóság,
c) az Innovációs és Technológiai Minisztérium mint tagállami kedvezményezett.
(4) Az  előirányzat terhére megállapított támogatás támogatási szerződéssel vagy előirányzat-átcsoportosításról
szóló megállapodással bocsátható a  kedvezményezett rendelkezésére, a  támogatásra vonatkozó egyedi feltételek
meghatározása mellett.
(5) A támogatás a beszámoló elfogadását követően utófinanszírozással vagy szállítói kifizetéssel, időarányosan vagy
teljesítésarányosan folyósítható.



2148 M A G Y A R  K Ö Z L Ö N Y  •  2019. évi 64. szám

(6) A megítélt támogatás terhére támogatási előleg, illetve szállítói előleg folyósítható.
(7) A támogatási összeg 10%-át meghaladó mértékű támogatási előleg csak az államháztartásért felelős miniszter
előzetes jóváhagyásával folyósítható.
(8) Szállítói előleg a kedvezményezett és a szállító közötti szerződés összege 30%-áig biztosítható a szállító részére,
a szállítói előlegnek közvetlenül a szállító fizetési számlájára történő folyósítással.”

4. §  Az 549/2013. (XII. 30.) Korm. rendelet 21. §-a a következő (8) bekezdéssel egészül ki:
„(8) Az  irányító hatóság a  követeléskezelést az  (1)  bekezdés c), e) és f )  pontja szerinti esetben a  finanszírozási
igényről történő döntés meghozataláig, az  (1)  bekezdés g)  pontja szerinti esetben a  jogerős határozat
meghozataláig felfüggesztheti.”

5. §  Az 549/2013. (XII. 30.) Korm. rendelet 32. § (1) bekezdése helyébe a következő rendelkezés lép:
„(1) Az  I. Nemzeti Fejlesztési Terv előirányzat-maradványai (XIX. fejezet 2. cím 1. alcím), a  Nemzeti Stratégiai
Referenciakeret előirányzatai (XIX. fejezet 2. cím 4. alcím), valamint a  2014–2020 közötti kohéziós politikai
operatív programok előirányzatai (XIX. fejezet 2. cím 9. alcím) vonatkozásában – a  (2)–(4)  bekezdésben, valamint
a 40/A. §-ban meghatározott kivétellel –
a) kötelezettségvállaló: az  operatív program irányító hatóságának (a továbbiakban: OP IH) vezetője vagy az  általa
írásban kijelölt személy,
b) pénzügyi ellenjegyző: az OP IH gazdasági vezetője vagy az általa írásban kijelölt személy,
c) teljesítés igazoló: az OP IH vezetője vagy az általa írásban kijelölt személy, vagy a közreműködő szervezet vezetője
vagy az általa írásban kijelölt személy,
d) érvényesítő: az OP IH gazdasági vezetője vagy az általa írásban kijelölt személy,
e) utalványozó: az OP IH vezetője vagy az általa írásban kijelölt személy.”

6. §  Az 549/2013. (XII. 30.) Korm. rendelet 11. alcíme a következő 40/B. §-sal egészül ki:
„40/B.  § Az  Európai Hálózatfinanszírozási Eszköz (CEF) projektek előirányzata (XIX. fejezet 2. cím 13. alcím
1. jogcímcsoport) vonatkozásában
a) kötelezettségvállaló: a fejezetet irányító szerv vezetője vagy az általa írásban kijelölt személy,
b) pénzügyi ellenjegyző: a fejezetet irányító szerv gazdasági vezetője vagy az általa írásban kijelölt személy,
c) teljesítés igazoló: a fejezetet irányító szerv vezetője vagy az általa írásban kijelölt személy,
d) érvényesítő: a fejezetet irányító szerv gazdasági vezetője vagy az általa írásban kijelölt személy,
e) utalványozó: a fejezetet irányító szerv vezetője vagy az általa írásban kijelölt személy.”

7. §  Az 549/2013. (XII. 30.) Korm. rendelet a következő 58. §-sal egészül ki:
„58.  § (1) E  rendeletnek az  Uniós fejlesztések fejezetbe tartozó fejezeti kezelésű előirányzatok felhasználásának
rendjéről szóló 549/2013. (XII. 30.) Korm. rendelet módosításáról szóló 79/2019. (IV. 12.) Korm. rendelettel
[a  továbbiakban: 79/2019. (IV. 12.) Korm. rendelet] megállapított 21.  § (8)  bekezdését a  79/2019. (IV. 12.)
Korm. rendelet hatálybalépésekor folyamatban lévő ügyekben is alkalmazni kell.
(2) E  rendeletnek a  79/2019. (IV. 12.) Korm. rendelettel megállapított 32.  § (1)  bekezdését a  79/2019. (IV. 12.)
Korm. rendelet hatálybalépését követően keletkezett támogatási jogviszonyokra kell alkalmazni.”

8. §  Az 549/2013. (XII. 30.) Korm. rendelet 1. melléklete az 1. melléklet szerint módosul.

9. §  Az 549/2013. (XII. 30.) Korm. rendelet
a) 2.  § (1)  bekezdés 2.  pontjában a  „pénzügyi eszközök” szövegrész helyébe a  „2007–2013 programozási

időszakban a pénzügyi eszközök” szöveg,
b) 2.  § (1)  bekezdés 14.  pontjában a  „továbbá a  82/2007. (IV. 25.) Korm. rendelet” szövegrész helyébe

az „a 82/2007. (IV. 25.) Korm. rendelet, továbbá az Európai Hálózatfinanszírozási Eszközből származó források
felhasználásáról szóló 75/2016. (IV. 5.) Korm. rendelet [a továbbiakban: 75/2016. (IV. 5.) Korm. rendelet] 3. §
(1) bekezdés 7. pontja” szöveg,

c) 3. § (3) bekezdésében a „mezőgazdasági és vidékfejlesztési támogatási szerv” szövegrész helyébe a „kifizető
ügynökség” szöveg,

d) 5. § (3) bekezdés nyitó szövegrészében a „köztestület vagy közalapítvány” szövegrész helyébe a „köztestület,
közalapítvány vagy végrehajtó szerv” szöveg,



M A G Y A R  K Ö Z L Ö N Y  •  2019. évi 64. szám 2149

e) 5. § (3) bekezdés c) pontjában az „ötszázmillió” szövegrész helyébe az „ötvenmillió” szöveg,
f ) 21. § (1) bekezdés i) pontjában a „kamat” szövegrész helyébe az „ügyleti kamat” szöveg,
g) 21.  § (2)  bekezdésében a „vagy” szövegrész helyébe a „vagy – 100%-os állami tulajdonban lévő nonprofit

gazdasági társaság kivételével –” szöveg,
h) 38.  § a)  pont aa)  alpontjában az „operátor” szövegrész helyébe az „operátor vagy a  végrehajtó ügynökség”

szöveg,
i) 38.  § c)  pont ca)  alpontjában az „operátor” szövegrész helyébe az „operátor vagy a  végrehajtó ügynökség”

szöveg
lép.

10. §  Hatályát veszti az 549/2013. (XII. 30.) Korm. rendelet 38. § c) pont cb) alpontja.

11. §  Ez a rendelet a kihirdetését követő ötödik napon lép hatályba.

  Orbán Viktor s. k.,
miniszterelnök

1. melléklet a 79/2019. (IV. 12.) Korm. rendelethez

Az 549/2013. (XII. 30.) Korm. rendelet 1. mellékletében foglalt táblázat a következő 34. sorral egészül ki:

(A B

1. Előirányzat Kezelő szerv)

34. Európai Hálózatfinanszírozási Eszköz (CEF) projektek közlekedésért felelős miniszter



2150 M A G Y A R  K Ö Z L Ö N Y  •  2019. évi 64. szám

IV. A Magyar Nemzeti Bank elnökének rendeletei,
valamint az önálló szabályozó szerv vezetőjének
rendeletei
