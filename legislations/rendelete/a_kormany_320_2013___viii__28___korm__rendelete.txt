A Kormány 320/2013. (VIII. 28.) Korm. rendelete
a Nemzeti Földalapba tartozó földrészletek hasznosításának részletes szabályairól szóló
262/2010. (XI. 17.) Korm. rendelet módosításáról

A Kormány a Nemzeti Földalapról szóló 2010. évi LXXXVII. törvény 32. § (1) bekezdés b) pontjában kapott felhatalmazás alapján,
az Alaptörvény 15. cikk (1) bekezdésében meghatározott feladatkörében, a következőket rendeli el:

1. §  A Nemzeti Földalapba tartozó földrészletek hasznosításának részletes szabályairól szóló 262/2010. (XI. 17.)
Korm. rendelet (a továbbiakban: Hr.) 26. § (1a) bekezdése helyébe a következő rendelkezés lép:
„(1a) Ha a  pályázati eljárás tárgyát képező földrészlet, vagy földrészletek területe összesen a  100 hektárt eléri
(a  továbbiakban együtt: birtoktest), a  pályázati felhívásnak tartalmaznia kell az  arra vonatkozó figyelemfelhívást,
hogy a  26/A.  §-ban meghatározottak szerint a  pályázatok elbírálásának eredményeként több nyertes pályázó is
kiválasztható.”

2. §  A Hr. a következő 57. §-sal egészül ki:
„57.  § (1) E  rendeletnek a  Nemzeti Földalapba tartozó földrészletek hasznosításának részletes szabályairól szóló
262/2010. (XI. 17.) Korm. rendelet módosításáról szóló 320/2013. (VIII. 28.) Korm. rendelettel (a továbbiakban: Mr3.)
módosított rendelkezéseit – a (2)–(4) bekezdésben foglaltak szerint – az Mr3. hatálybalépését megelőzően közzétett
pályázati felhívások alapján indult olyan eljárásokban is alkalmazni kell, amelyek tekintetében az  Mr3. hatályba
lépéséig a pályázatok értékelése még nem zárult le.
(2) Ha az  (1)  bekezdés szerinti haszonbérleti pályázati felhívásban szereplő földrészlet területe a  100 hektárt eléri,
az NFA elnöke dönthet arról, hogy pályázatok elbírálása során a 26/A. §-ban foglaltak szerint több nyertes pályázó
kerüljön kiválasztásra. E döntésről az NFA – a döntést követően haladéktalanul – hirdetmény formájában, a pályázati
felhívással megegyező helyeken és módon értesíti a pályázókat.
(3) Ha a  Nemzeti Földalapba tartozó földrészletek hasznosításának részletes szabályairól szóló 262/2010. (XI.  17.)
Korm. rendelet módosításáról szóló 306/2013. (VIII. 1.) Korm. rendelet [a  továbbiakban: 306/2013. (VIII. 1.)
Korm.  rendelet] 5.  §-ában meghatározott eset áll fenn, és az  Mr3. hatályba lépéséig nem került sor a  306/2013.
(VIII.  1.) Korm. rendelet 5.  § (3)  bekezdése szerinti hirdetmény közzétételére, akkor a  (2)  bekezdésben foglaltakat
a  hirdetmény közzétételének módja és határideje tekintetében azzal az  eltéréssel kell alkalmazni, hogy
a (2) bekezdés szerinti döntést
a) tartalmazó hirdetményt a  306/2013. (VIII. 1.) Korm. rendelet 5.  § (3)  bekezdés szerinti hirdetménnyel egy
időpontban kell közzétenni, vagy
b) a  306/2013. (VIII. 1.) Korm. rendelet 5.  § (3)  bekezdés szerinti hirdetménynek kell tartalmaznia, feltéve, hogy
a  pályázati felhívás tárgyát képező, 100 hektárt elérő földrészlet azonos településen fekszik a  306/2013. (VIII.  1.)
Korm. rendelet 5. § (3) bekezdésében meghatározott földrészletekkel.
(4) A (2) bekezdésben meghatározott hirdetménynek tartalmaznia kell, hogy
a) a  pályázók a  hirdetmény közzétételétől számított 15 napon belül a  benyújtott pályázatukat visszavonhatják, és
ez esetben a 13. §-ban meghatározott ajánlati kötöttség nem érvényesül,
b) ha a pályázó az a) pontban meghatározott határidőn belül visszavonja a pályázatát – az erről szóló nyilatkozatnak
az NFA-hoz történő beérkezése napját követő 30 napon belül – az NFA a pályázati biztosítékot és a regisztrációs díjat
a 10. § (1) bekezdésében meghatározott módon a részére visszafizeti,



M A G Y A R  K Ö Z L Ö N Y  •  2013. évi 141. szám 66319

c) ha a  pályázó az  a)  pontban meghatározott határidőn belül nem nyilatkozik, azt úgy kell tekinteni, hogy
a pályázatát fenntartja,
d) a  pályázati eljárás a  hirdetmény közzétételének napjával megszakad, a  pályázatok értékelése az  a)  pontban
meghatározott határidő lejártát követő napon folytatódik, és az értékelést a visszavonással nem érintett pályázatok
tekintetében végzi el az NFA.”

3. §  A Hr.
a) 26. § (3) bekezdésében az „(1) bekezdésben” szövegrész helyébe az „(1a) bekezdésben” szöveg,
b) 26/A. § (1) bekezdésében a „26. § (1) bekezdésében” szövegrész helyébe a „26. § (1a) bekezdésében” szöveg,
c) 38/A.  § (2)  bekezdésében a  „birtoktest részét képező mely helyrajzi számú földrészleteket, milyen

térmértékben” szövegrész helyébe a „birtoktestet milyen térmértékben” szöveg
lép.

4. §  Ez a rendelet a kihirdetését követő napon lép hatályba.

  Orbán Viktor s. k.,
miniszterelnök
