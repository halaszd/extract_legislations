A földművelésügyi miniszter 36/2016. (V. 13.) FM rendelete
a kárenyhítési hozzájárulás megfizetésével, valamint a kárenyhítő juttatás igénybevételével kapcsolatos
egyes kérdésekről szóló 27/2014. (XI. 25.) FM rendelet módosításáról

A mezőgazdasági termelést érintő időjárási és más természeti kockázatok kezeléséről szóló 2011. évi CLXVIII. törvény
24.  §  (2)  bekezdés b)  pontjában kapott felhatalmazás alapján – a  Kormány tagjainak feladat- és hatásköréről szóló
152/2014. (VI. 6.) Korm. rendelet 65. § 1. pontjában meghatározott feladatkörömben eljárva – a következőket rendelem el:

1. §  A kárenyhítési hozzájárulás megfizetésével, valamint a  kárenyhítő juttatás igénybevételével kapcsolatos egyes
kérdésekről szóló 27/2014. (XI. 25.) FM rendelet [a továbbiakban: 27/2014. (XI. 25.) FM rendelet] 4. §-a a következő
(1a) bekezdéssel egészül ki:
„(1a) Ha a  mezőgazdasági káresemény tárgyév április 1-je után következik be és a  kárbejelentésre nyitva álló,
(1)  bekezdés szerinti határidő az  egységes kérelem szankciómentes benyújtására nyitva álló időszakban telik
le, akkor – az  (1)  bekezdésben foglaltaktól eltérően – a  kárbejelentés az  egységes kérelem szankciómentes
benyújtására előírt határidő utolsó napjáig tehető meg.”

2. §  A 27/2014. (XI. 25.) FM rendelet a következő 20. §-sal egészül ki:
„20.  § E  rendeletnek a  kárenyhítési hozzájárulás megfizetésével, valamint a  kárenyhítő juttatás igénybevételével
kapcsolatos egyes kérdésekről szóló 27/2014. (XI. 25.) FM rendelet módosításáról szóló 36/2016. (V. 13.)
FM  rendelettel [a továbbiakban: 36/2016. (V. 13.) FM rendelet] megállapított 4.  § (1a), (5), (6) és (7)  bekezdését,
valamint 11.  § (1) és (3)  bekezdését a  36/2016. (V. 13.) FM rendelet hatálybalépését megelőzően bekövetkezett
káresemények esetében is alkalmazni kell.”

3. §  A 27/2014. (XI. 25.) FM rendelet
a) 4. § (5), (6), és (7) bekezdésében az „(1) bekezdés” szövegrész helyébe az „(1) és (1a) bekezdés” szöveg,
b) 11. § (1) és (3) bekezdésében a „4. § (1) bekezdés” szövegrész helyébe a „4. § (1) és (1a) bekezdés” szöveg
lép.

4. §  Ez a rendelet a kihirdetését követő napon lép hatályba.

  Dr. Fazekas Sándor s. k.,
földművelésügyi miniszter



5388 M A G Y A R  K Ö Z L Ö N Y  •  2016. évi 69. szám

IX. Határozatok Tára
