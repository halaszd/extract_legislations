A Kormány 105/2016. (V. 13.) Korm. rendelete
a Budapest XI. kerület Kopaszi-gát környezetében megvalósuló ingatlanfejlesztési beruházással összefüggő
közigazgatási hatósági ügyek nemzetgazdasági szempontból kiemelt jelentőségű üggyé nyilvánításáról és
egyes eljáró hatóságok kijelöléséről

A Kormány
a nemzetgazdasági szempontból kiemelt jelentőségű beruházások megvalósításának gyorsításáról és egyszerűsítéséről szóló
2006. évi LIII. törvény 12.  § (5)  bekezdés a), b), d), e) és f )  pontjában, valamint a  közigazgatási hatósági eljárás és szolgáltatás
általános szabályairól szóló 2004. évi CXL. törvény 174/A. § (1) bekezdés a) pontjában,
a 4. § (4) bekezdése tekintetében a környezet védelmének általános szabályairól szóló 1995. évi LIII. törvény 110. § (7) bekezdés
17. pontjában,
az 5. § tekintetében az épített környezet alakításáról és védelméről szóló 1997. évi LXXVIII. törvény 62. § (1) bekezdés 16.2., 17. és
24. pontjában
kapott felhatalmazás alapján, az  Alaptörvény 15.  cikk (1)  bekezdésében meghatározott feladatkörében eljárva a  következőket
rendeli el:

1. § (1) A Kormány nemzetgazdasági szempontból kiemelt jelentőségű üggyé nyilvánítja az 1. mellékletben meghatározott,
a  Budapest XI. kerület 4013, 4014, 4015/1, 4015/2, 4016, 4042/93, 4042/94, 4042/95, 4042/96, 4042/97, 4042/98,
4042/99, 4042/100, 4042/101, 4042/102, 4042/103, 4042/104, 4042/105, 4042/106, 4042/107, 4042/108, 4042/110,
4045/6, 4045/8, 4045/9, 4073/2, 4074/3, 4074/2, 4045/12, 4045/13 helyrajzi számú ingatlanokon megvalósuló,
ingatlanfejlesztésre irányuló beruházásokkal (a  továbbiakban: Beruházás) összefüggő közigazgatási hatósági
ügyeket.

 (2) Az (1) bekezdés alkalmazásában a Beruházással összefüggőnek kell tekinteni mindazokat a közigazgatási hatósági
ügyeket, amelyek
a) a Beruházás megvalósításához, használatbavételéhez és üzemeltetésének beindításához szükségesek,

valamint
b) a Beruházás megvalósításához, használatbavételéhez, üzemeltetéséhez és működtetéséhez közvetlenül

kapcsolódó, az  (1)  bekezdés szerinti ingatlanokkal szomszédos, illetve azokhoz kapcsolódó közterületeken
megvalósuló árvízvédelmi mű építéséhez, útépítési, közmű-csatlakozási és -fejlesztési, valamint egyéb
munkák megvalósításához szükségesek.

2. §  A Kormány az  1.  § (1)  bekezdése szerinti kiemelt jelentőségű ügyekben koordinációs feladatokat ellátó
kormánymegbízottként a Budapest Főváros Kormányhivatalát vezető kormánymegbízottat jelöli ki.

3. § (1) A Kormány az 1. melléklet 1. pontja szerinti építésügyi hatósági ügyekben első fokon eljáró hatóságként Budapest
Főváros XI. Kerület Újbuda Önkormányzat jegyzőjét jelöli ki.

 (2) Azokban az  esetekben, amikor az  1.  mellékletben meghatározott ügyfajtára vonatkozó jogszabály az  adott
ügyben építésügyi szakkérdésben szakhatóság közreműködését rendeli el, a  Kormány első fokú eljárásban eljáró
szakhatóságként Budapest Főváros XI. Kerület Újbuda Önkormányzat jegyzőjét jelöli ki.

4. § (1) Az  ügyfélnek az  eljárás megindítása előtt benyújtott kérelmére az  1.  § (1)  bekezdése szerinti közigazgatási
hatósági ügyekben a  szakhatóság – a  hatóság határozatának meghozataláig felhasználható – előzetes
szakhatósági állásfoglalást ad ki azzal, hogy a kérelemhez benyújtott előzetes szakhatósági hozzájárulást a hatóság 



M A G Y A R  K Ö Z L Ö N Y  •  2016. évi 69. szám 5361

a közigazgatási hatósági eljárás és szolgáltatás általános szabályairól szóló 2004. évi CXL. törvény 44. § (8) bekezdése
szerint használja fel.

 (2) Az  1.  § (1)  bekezdése szerinti közigazgatási hatósági ügyekben a  szakhatósági eljárásra vonatkozó ügyintézési
határidő – ha jogszabály rövidebbet nem állapít meg – nyolc nap.

 (3) Az  1.  § (1)  bekezdése szerinti közigazgatási hatósági ügyekre vonatkozó ügyintézési határidő – ha jogszabály
rövidebbet nem állapít meg, az  előzetes vizsgálati eljárás és a  környezeti hatásvizsgálati eljárás kivételével –
tizenöt nap.

 (4) Az 1. § (1) és (2) bekezdése szerinti ingatlanokra vonatkozó településrendezési eszköz módosítása során az egyes
tervek, illetve programok környezeti vizsgálatáról szóló 2/2005. (I. 11.) Korm. rendelet 4.  § (4)  bekezdése szerinti
véleményadás határideje legfeljebb nyolc nap.

 (5) Az  1.  § (1)  bekezdése szerinti közigazgatási hatósági ügyekben hozott döntés fellebbezésre tekintet nélkül
végrehajtható.

5. §  A Beruházással összefüggésben
a) építészeti-műszaki tervtanácsi véleményt nem kell beszerezni,
b) településképi véleményezési eljárást nem kell lefolytatni, és
c) településképi bejelentési eljárásnak nincs helye.

6. §  Ez a rendelet a kihirdetését követő napon lép hatályba.

7. §  E rendelet rendelkezéseit a hatálybalépésekor folyamatban lévő ügyekben is alkalmazni kell.

  Orbán Viktor s. k.,
miniszterelnök

1. melléklet a 105/2016. (V. 13.) Korm. rendelethez

A Budapest XI. kerület Kopaszi-gát környezetében megvalósuló ingatlanfejlesztési beruházással
összefüggő, nemzetgazdasági szempontból kiemelt jelentőségű üggyé nyilvánított közigazgatási
hatósági ügyek

  1. építésügyi és építésfelügyeleti hatósági engedélyezési és tudomásulvételi eljárások,
2. örökségvédelmi hatósági engedélyezési és tudomásulvételi eljárások,
3. környezetvédelmi és természetvédelmi hatósági eljárások,
4. útügyi hatósági eljárások,
5. vasúti és szalagpálya hatósági engedélyezési eljárások,
6. vízügyi és vízvédelmi hatósági engedélyezési eljárások,
7. mérésügyi és műszaki biztonsági hatósági engedélyezési eljárások,
8. műszaki biztonsági hatóság hatáskörébe tartozó sajátos építményfajtákra vonatkozó építésügyi hatósági

engedélyezési eljárások,
9. ingatlan-nyilvántartással összefüggő hatósági eljárások,
10. telekalakításra irányuló hatósági eljárások,
11. földmérési hatósági eljárások,
12. talajvédelmi engedélyezésre irányuló hatósági eljárások,
13. hírközlési hatósági eljárások,
14. bányahatósági engedélyezési eljárások,
15. tűzvédelmi hatósági eljárások,
16. élelmiszerlánc-felügyeleti eljárások,
17. közegészségügyi hatósági eljárások,
18. területrendezési hatósági eljárások,
19. erdészeti hatósági eljárások,



5362 M A G Y A R  K Ö Z L Ö N Y  •  2016. évi 69. szám

20. veszélyes anyagokkal kapcsolatos súlyos balesetek elleni védekezésre vonatkozó katasztrófavédelmi
engedélyezési eljárások,

21. azok az  1–20.  pontban nem szereplő hatósági engedélyezési eljárások, amelyek a  Beruházás
megvalósításához, használatbavételéhez, üzembe helyezéséhez és üzemeltetésének beindításához
szükségesek,

22. az 1–21. pontban felsorolt ügyfajtákban kiadott hatósági döntések módosítására irányuló hatósági eljárások.
