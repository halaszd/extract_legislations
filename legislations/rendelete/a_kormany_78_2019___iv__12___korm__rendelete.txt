A Kormány 78/2019. (IV. 12.) Korm. rendelete
az életüktől és szabadságuktól politikai okból megfosztottak kárpótlásáról szóló 1992. évi XXXII. törvény
végrehajtásáról szóló 111/1992. (VII. 1.) Korm. rendelet módosításáról

A Kormány az életüktől és szabadságuktól politikai okból jogtalanul megfosztottak kárpótlásáról szóló 1992. évi XXXII. törvény
21. § (2) bekezdésében kapott felhatalmazás alapján, az Alaptörvény 15. cikk (1) bekezdésében meghatározott feladatkörében
eljárva a következőket rendeli el:

1. §  Az életüktől és szabadságuktól politikai okból megfosztottak kárpótlásáról szóló 1992. évi XXXII. törvény
végrehajtásáról szóló 111/1992. (VII. 1.) Korm. rendelet 7. §-a helyébe a következő rendelkezés lép:
„7. § (1) A Tv. 7. § (1) bekezdése szerinti alapösszeg a 2019. évben 99 100 forint.
(2) Az  életüktől és szabadságuktól politikai okból megfosztottak kárpótlásáról szóló 1992. évi XXXII. törvény
végrehajtásáról szóló 111/1992. (VII. 1.) Korm. rendelet módosításáról szóló 78/2019. (IV. 12.) Korm. rendelettel
megállapított, az  (1)  bekezdésben meghatározott alapösszeg figyelembevételével kiszámított életjáradék
2019.  január 1-jétől illeti meg a kárpótlásra jogosultakat. A kárpótlás már folyósított és megemelt összege közötti
különbözet kifizetésére 2019. január 1-jére visszamenőleg hivatalból, legkésőbb 2019. május 31-ig kerül sor.”

2. §  Ez a rendelet a kihirdetését követő 5. napon lép hatályba.

  Orbán Viktor s. k.,
miniszterelnök
