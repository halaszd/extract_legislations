A nemzeti fejlesztési miniszter 35/2010. (XII. 31.) NFM rendelete

egyes folyékony tüzelõ- és fûtõanyagok kéntartalmának csökkentésérõl szóló

17/2003. (IV. 4.) GKM–KvVM–PM együttes rendelet módosításáról

A kereskedelemrõl szóló 2005. évi CLXIV. törvény 12. § (3) bekezdés b) pontjában kapott felhatalmazás alapján, az egyes

miniszterek, valamint a Miniszterelnökséget vezetõ államtitkár feladat- és hatáskörérõl szóló 212/2010. (VII. 1.) Korm. rendelet

84. § f) pontjában meghatározott feladatkörömben eljárva a következõket rendelem el:

1. § Egyes folyékony tüzelõ- és fûtõanyagok kéntartalmának csökkentésérõl szóló 17/2003. (IV. 4.) GKM–KvVM–PM

együttes rendelet (a továbbiakban: R.) 2. § c) pontja helyébe a következõ rendelkezés lép:

(A rendelet alkalmazásában:)

„c) tengeri hajózásban használatos tüzelõanyag: bármely ásványolaj eredetû folyékony tüzelõanyag, amelynek

rendeltetése a hajón történõ felhasználás, vagy amelyet a hajón használnak fel, beleértve az ISO 8217 meghatározás

szerinti tüzelõanyagot is, amely magában foglal minden olyan ásványolaj eredetû folyékony tüzelõanyagot, amelyet

a nem közúti mozgó gépekbe építendõ belsõégésû motorok gáznemû és részecskékbõl álló szennyezõanyag-

kibocsátásának korlátozásáról szóló jogszabályban említett motorokban, valamint a kedvtelési célú vízi jármûvek

tervezésérõl, építésérõl és megfelelõségének tanúsításáról szóló jogszabályban meghatározott belvízi hajókon vagy

kedvtelési célú vízi jármûveken használnak fel, amikor ezek a vízi jármûvek a tengeren tartózkodnak,”

2. § Az R. 3/B. § (1) bekezdése helyébe a következõ rendelkezés lép:

„(1) Tengeri hajózásban használatos üzemanyag kikötõben tartózkodó hajón akkor használható fel, ha kéntartalma

legfeljebb 0,1 m/m%.”

3. § Az R. 8/B. § (3) bekezdése helyébe a következõ rendelkezés lép:

„(3) Az üzemanyag maximális kéntartalmára vonatkozó mintavételezést olyan módon kell végezni, hogy a minták

reprezentatívak legyenek a vizsgált üzemanyag tekintetében, valamint a tengerszakaszokon és a kikötõkben

tartózkodó vízi jármûvek által használt üzemanyag tekintetében.”

4. § Az R. 10. §-a a következõ c) ponttal egészül ki:

(Ez a rendelet a következõ uniós jogi aktusoknak való megfelelést szolgálja:)

„c) a benzinre, a dízelolajra és a gázolajra vonatkozó követelmények, illetõleg az üvegházhatású kibocsátott gázok

mennyiségének nyomon követését és mérséklését célzó mechanizmus bevezetése tekintetében a 98/70/EK irányelv

módosításáról, a belvízi hajókban felhasznált tüzelõanyagokra vonatkozó követelmények tekintetében az 1999/32/EK

irányelv módosításáról, valamint a 93/12/EGK irányelv hatályon kívül helyezésérõl szóló, 2009. április 23-i 2009/30/EK

európai parlamenti és tanácsi irányelv 2. cikke.”

5. § Hatályát veszti az R. 2. § k) pontja és 3/B. § (3) bekezdés b) pontja.

6. § Ez a rendelet 2011. január 1-jén lép hatályba.

7. § Ez a rendelet a benzinre, a dízelolajra és a gázolajra vonatkozó követelmények, illetõleg az üvegházhatású kibocsátott

gázok mennyiségének nyomon követését és mérséklését célzó mechanizmus bevezetése tekintetében a 98/70/EK

irányelv módosításáról, a belvízi hajókban felhasznált tüzelõanyagokra vonatkozó követelmények tekintetében az

1999/32/EK irányelv módosításáról, valamint a 93/12/EGK irányelv hatályon kívül helyezésérõl szóló, 2009. április 23-i

2009/30/EK európai parlamenti és tanácsi irányelv 2. cikkének való megfelelést szolgálja.

Dr. Fellegi Tamás s. k.,
nemzeti fejlesztési miniszter

32188 M A G Y A R K Ö Z L Ö N Y • 2010. évi 202. szám


