A Kormány 101/2016. (V. 13.) Korm. rendelete
a Nemzeti Fogyasztóvédelmi Hatóságról szóló 225/2007. (VIII. 31.) Korm. rendelet és a fogyasztóvédelmi
hatóság eljárása során felmerülő egyes eljárási költségekről szóló 212/2008. (VIII. 29.) Korm. rendelet
módosításáról

A Kormány a fogyasztóvédelemről szóló 1997. évi CLV. törvény 55. § (1) bekezdés h) pontjában,
a 2. alcím tekintetében a fogyasztóvédelemről szóló 1997. évi CLV. törvény 55. § (1) bekezdés b) pontjában
kapott felhatalmazás alapján, az  Alaptörvény 15.  cikk (1)  bekezdésében meghatározott feladatkörében eljárva a  következőket
rendeli el:

1. A Nemzeti Fogyasztóvédelmi Hatóságról szóló 225/2007. (VIII. 31.) Korm. rendelet módosítása

1. § (1) A  Nemzeti Fogyasztóvédelmi Hatóságról szóló 225/2007. (VIII. 31.) Korm. rendelet (a  továbbiakban: R1.) 8.  §
(2) bekezdés a) pontja helyébe a következő rendelkezés lép:
(A Kormány)
„a) az Fgytv. 38. § (1)–(3) és (7)–(8) bekezdésében, 43/A. § (1) bekezdés d) pontjában, valamint (3) bekezdésében,
45/B. §-ában, 48. § (3) bekezdésében,”
(foglaltak tekintetében fogyasztóvédelmi hatóságként az NFH-t jelöli ki.)

 (2) Az R1. 8. § (2) bekezdés f ) pontja helyébe a következő rendelkezés lép:
(A Kormány)
„f ) a pálinkáról, a törkölypálinkáról és a Pálinka Nemzeti Tanácsról szóló 2008. évi LXXIII. törvény 11. § (2) bekezdés
f ) pont fc) alpontjában,”
(foglaltak tekintetében fogyasztóvédelmi hatóságként az NFH-t jelöli ki.)



5352 M A G Y A R  K Ö Z L Ö N Y  •  2016. évi 69. szám

 (3) Az R1. 8. § (3) bekezdés a) pontja helyébe a következő rendelkezés lép:
(A Kormány)
„a) az  Fgytv. 17.  § (5)  bekezdésében, 17/D.  § (8)  bekezdésében, 43/A.  § (1)  bekezdés a)–c) és e)–k)  pontjában,
valamint (2) és (4) bekezdésében, továbbá 47. § (6) és (7) bekezdésében,”
(foglaltak tekintetében fogyasztóvédelmi hatóságként az NFH-t és a fővárosi és megyei kormányhivatalokat jelöli ki.)

 (4) Az R1. 8. §-a a következő (3a) bekezdéssel egészül ki:
„(3a) A  Kormány az  Fgytv. 17/D.  § (2) és (6a)  bekezdésében foglaltak tekintetében fogyasztóvédelmi hatóságként
a fővárosi és megyei kormányhivatalokat jelöli ki.”

2. A fogyasztóvédelmi hatóság eljárása során felmerülő egyes eljárási költségekről szóló
212/2008. (VIII. 29.) Korm. rendelet módosítása

2. §  Hatályát veszti a  fogyasztóvédelmi hatóság eljárása során felmerülő egyes eljárási költségekről szóló 212/2008.
(VIII. 29.) Korm. rendelet Mellékletében foglalt táblázat 6.4–6.8. sora.

3. Záró rendelkezések

3. §  Ez a rendelet 2016. május 20-án lép hatályba.

  Orbán Viktor s. k.,
miniszterelnök
