A Kormány 102/2016. (V. 13.) Korm. rendelete
a nemzeti köznevelésről szóló 229/2012. (VIII. 28.) Korm. rendelet módosításáról

A Kormány a  nemzeti köznevelésről szóló 2011. évi CXC. törvény 94.  § (4)  bekezdés j) és p)  pontjában kapott felhatalmazás
alapján, az Alaptörvény 15. cikk (1) bekezdésében meghatározott feladatkörében eljárva a következőket rendeli el:

1. § (1) A nemzeti köznevelésről szóló törvény végrehajtásáról szóló 229/2012. (VIII. 28.) Korm. rendelet (a továbbiakban: R.)
33. § (1) bekezdés b) pontja a következő bl) alponttal egészül ki:
[Az állami szerv, az  állami intézményfenntartó központ, az  állami felsőoktatási intézmény, a  települési önkormányzat,
a  nemzetiségi önkormányzat (a települési és a  nemzetiség önkormányzat a  továbbiakban együtt: önkormányzat) és
az önkormányzati társulás által fenntartott köznevelési intézményben térítésmentesen biztosított köznevelési közfeladat:
általános iskolában és középfokú iskolában]
„bl) a krízisközponti elhelyezés időtartamára létesített ideiglenes vendégtanulói jogviszony,”

 (2) Az  R. 33.  § (1)  bekezdés e)  pontja helyébe a  következő rendelkezés lép és a  bekezdés a  következő f )  ponttal
egészül ki:
[Az állami szerv, az  állami intézményfenntartó központ, az  állami felsőoktatási intézmény, a  települési önkormányzat,
a  nemzetiségi önkormányzat (a települési és a  nemzetiség önkormányzat a  továbbiakban együtt: önkormányzat) és
az önkormányzati társulás által fenntartott köznevelési intézményben térítésmentesen biztosított köznevelési közfeladat:]
„e) sajátos nevelési igényű, beilleszkedési, tanulási, magatartási nehézséggel küzdő, illetve tartós gyógykezelés alatt
álló gyermek, tanuló esetén az állapotának megfelelő köznevelési intézményi ellátás,
f ) pedagógiai szakszolgálati feladatellátás.”

2. §  Az R. 13. alcíme a következő 33/A. §-sal egészül ki:
„33/A. § A köznevelési intézmény fenntartójától függetlenül térítésmentes az érettségi vizsga a tanulói jogviszony
ideje alatt az érettségi bizonyítvány megszerzéséig és az adott vizsgatárgyból az érettségi bizonyítvány megszerzése
előtti, tanulói jogviszonyban tett sikertelen érettségi vizsga első javító- és pótló vizsgája.”



M A G Y A R  K Ö Z L Ö N Y  •  2016. évi 69. szám 5353

3. §  Az R. 37/B. §-a a következő (4) bekezdéssel egészül ki:
„(4) Átlagbér alapú támogatást igényelhet az  egyházi és magán köznevelési intézmény fenntartója azon tanuló
után, akivel az  Nkt. 21.  § (9)  bekezdésében foglalt – kormányhivatal által történt – intézménykijelölés alapján
létesített az adott tanév október 1-je után tanulói jogviszonyt (a továbbiakban: pótlólagos támogatás). A pótlólagos
támogatás azok után a  tanulók után igényelhető, akik a nyilvántartásból törölt köznevelési intézménnyel az adott
tanév október 1-jén tanulói jogviszonyban álltak. A  fenntartó a  pótlólagos támogatásra vonatkozó igénylést
az  érintett tanulókkal történő tanulói jogviszony létesítését követő 15 napon belül nyújthatja be az  intézmény
székhelye szerint illetékes Igazgatósághoz. A  fenntartó a  pótlólagos támogatásra a  tanulói jogviszony létesítését
követő hónap első napjától az  adott tanév augusztusáig jogosult. A  pótlólagos támogatásra vonatkozó igénylés
benyújtására, megállapítására, folyósítására, elszámolására és ellenőrzésére egyebekben e  fejezet szabályait kell
alkalmazni.”

4. §  Az R. 37/D. § (1) bekezdése helyébe a következő rendelkezés lép:
„(1) Új köznevelési intézmény, új feladatellátási hely alapításával vagy átvételével, új köznevelési alapfeladat
ellátásával összefüggő kérelmet a  tárgyév augusztus 31-éig, évközben létesített, vagy átvett óvoda, kollégium,
pedagógiai szakszolgálat esetén, vagy az  intézmény feladatellátásának óvodai, vagy kollégiumi, pedagógiai
szakszolgálati feladattal történő bővítése esetén a  működés megkezdését követő tizenötödik napig lehet
benyújtani. E határidő elmulasztása jogvesztő.”

5. §  Az R. 37/L. §-a a következő (1a) bekezdéssel egészül ki:
„(1a) Az  évközbeni megszűnés elszámolása időarányosan történik, a  támogatás a  megszűnés hónapjának utolsó
napjáig illeti meg a fenntartót. A fenntartó az  igénybe vett költségvetési támogatással a tárgyév augusztus 31-éig
történő megszűnés esetén az  előző év október 1-jei ténylétszám, a  szeptember hónapban történő megszűnés
esetén a  tárgyév szeptember 1-jei létszám, október 1-jét követő megszűnés esetén a  tárgyév októberi 1-jei
ténylétszám alapján számol el.”

6. §  Az R. 18. alcíme a következő 51. §-sal egészül ki:
„51.  § (1) Az  e  rendeletben meghatározott nem állami köznevelési tevékenységhez kapcsolódó támogatások
megállapításával kapcsolatos 2016. június 30-ig benyújtott fellebbezést a miniszter bírálja el.
(2) 2016. június 30-át követően az  e  rendeletben meghatározott nem állami köznevelési tevékenységhez
kapcsolódó támogatások megállapításával kapcsolatosan benyújtott fellebbezések tekintetében a  Magyar
Államkincstárról szóló 311/2006. (XII. 23.) Korm. rendelet 4. §-ában meghatározott szerv jár el.”

7. §  Az R.
a) 25. § (4) bekezdésben az „október 15–31. között egy alkalommal kérheti a minisztertől a” szövegrész helyébe

az „október 15. és november 15. között egy alkalommal kérheti a minisztertől az adott tanévi”,
b) 29. § (1) bekezdésében a „halmozottan hátrányos helyzetű” szövegrész helyébe a „hátrányos és a halmozottan

hátrányos helyzetű”,
c) 34.  § (4)  bekezdésében az „az iskolai alapszolgáltatást” szövegrész helyébe az „az iskolai közszolgáltatási

feladatellátást”,
d) 35. § (4) bekezdésében a „33. § (1) bekezdés b) pont bg) alpontjában” szövegrész helyébe a „33/A. §-ban”,
szöveg lép.

8. §  Hatályát veszti az R.
a) 28. §-a,
b) 33. § (1) bekezdés b) pont bb) alpontja,
c) 33. § (1) bekezdés b) pont be) alpontja,
d) 33. § (1) bekezdés b) pont bg) alpontja,
e) 33. § (2) bekezdése,
f ) 34. § (1) bekezdés f ) pontja,
g) 34. § (2) bekezdése,
h) 35. § (6) bekezdése,
i) 36. § (1) bekezdés d) pontja,
j) 36. § (3) bekezdésében az „és a 35. § (6) bekezdésére” szövegrész,



5354 M A G Y A R  K Ö Z L Ö N Y  •  2016. évi 69. szám

k) 37. § (4) bekezdésében az „ , illetve szakképesítés megszerzésére irányuló képzésben” szövegrész és
l) 37/F. § (2) bekezdése.

9. § (1) Ez a rendelet – a (2) bekezdésben foglalt kivétellel – a kihirdetését követő 8. napon lép hatályba.
(2) A 8. § l) pontja 2016. július 1-jén lép hatályba.

  Orbán Viktor s. k.,
miniszterelnök
