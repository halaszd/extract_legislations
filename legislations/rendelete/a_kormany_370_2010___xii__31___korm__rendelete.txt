A Kormány 370/2010. (XII. 31.) Korm. rendelete

egyes fejlesztési tárgyú kormányrendeletek módosításáról

A Kormány

az 1. alcím tekintetében a Magyar Köztársaság 2001. és 2002. évi költségvetésérõl szóló 2000. évi CXXXIII. törvény 109. §

(1) bekezdés c) pontjában,

a 2. alcím tekintetében a területfejlesztésrõl és a területrendezésrõl szóló 1996. évi XXI. törvény 27. § (1) bekezdés n) pontjában

– figyelemmel a j) pontra is –,

a 4. alcím tekintetében a területfejlesztésrõl és a területrendezésrõl szóló 1996. évi XXI. törvény 27. § (1) bekezdés g) és k) pontjában,

a 6. alcím tekintetében a területfejlesztésrõl és a területrendezésrõl szóló 1996. évi XXI. törvény 27. § (1) bekezdés k) pontjában,

az 8. alcím tekintetében a Magyar Köztársaság 2010. évi költségvetésérõl szóló 2009. évi CXXX. törvény 91. § (1) bekezdés

c) pontjában, valamint a Balaton Kiemelt Üdülõkörzet Területrendezési Tervének elfogadásáról és a Balatoni Területrendezési

Szabályzat megállapításáról szóló 2000. évi CXII. törvény 58. § (1) bekezdés c) pontjában

kapott felhatalmazás alapján,

a 3., 5., 7. és a 9. alcím tekintetében az Alkotmány 35. § (2) bekezdésében meghatározott eredeti jogalkotói hatáskörében,

az Alkotmány 35. § (1) bekezdés b)–c) pontjában meghatározott feladatkörében eljárva a következõket rendeli el:

1. Az Európai Uniós elõcsatlakozási eszközök és az Átmeneti Támogatás felhasználásának pénzügyi

tervezési, lebonyolítási, számviteli és ellenõrzési rendjérõl szóló 119/2004. (IV. 29.) Korm. rendelet

módosítása

1. § Az Európai Uniós elõcsatlakozási eszközök és az Átmeneti Támogatás felhasználásának pénzügyi tervezési,

lebonyolítási, számviteli és ellenõrzési rendjérõl szóló 119/2004. (IV. 29.) Korm. rendelet 10. § (1) bekezdése helyébe

a következõ rendelkezés lép:

„(1) A Nemzeti Koordinátor feladata a Phare és az Átmeneti Támogatás programjainak tervezése, koordinációja és

monitoringja. A Nemzeti Koordinátor feladatait a Kormány által kinevezett kormánytisztviselõ látja el.”

2. A megyei (fõvárosi) közigazgatási hivataloknak a kistérségi fejlesztési tanácsok és a Budapesti

Agglomerációs Fejlesztési Tanács létrehozásával és a térségi fejlesztési tanács átalakulásával kapcsolatos

feladatairól, a megalakulással és átalakulással kapcsolatos eljárás rendjérõl, továbbá az egyeztetõ

fórumok létrejöttének és mûködésének szabályairól szóló 258/2004. (IX. 16.) Korm. rendelet módosítása

2. § A megyei (fõvárosi) közigazgatási hivataloknak a kistérségi fejlesztési tanácsok és a Budapesti Agglomerációs

Fejlesztési Tanács létrehozásával és a térségi fejlesztési tanács átalakulásával kapcsolatos feladatairól,

a megalakulással és átalakulással kapcsolatos eljárás rendjérõl, továbbá az egyeztetõ fórumok létrejöttének és

mûködésének szabályairól szóló 258/2004. (IX. 16.) Korm. rendelet 2. számú melléklete helyébe e rendelet melléklete

lép.

3. A Nemzeti Fejlesztési Ügynökségrõl szóló 130/2006. (VI. 15.) Korm. rendelet módosítása

3. § A Nemzeti Fejlesztési Ügynökségrõl szóló 130/2006. (VI. 15.) Korm. rendelet (a továbbiakban: R1.) 1. §-a helyébe

a következõ rendelkezés lép:

„1. § A Kormány – a hosszú és középtávú fejlesztési és tervezési feladatok ellátására, az Európai Unió pénzügyi

támogatásainak igénybevételéhez szükséges tervek, operatív programok elkészítésére, e támogatások

felhasználásához szükséges intézményrendszer kialakítására, mûködtetésére – létrehozza a Nemzeti Fejlesztési

Ügynökséget (a továbbiakban: Ügynökség).”

4. § Az R1. 2. §-a helyébe a következõ rendelkezés lép:

„2. § Az Ügynökség

a) elkészíti az ország átfogó fejlesztési tervét és a nemzeti fejlesztési terveket,

b) segíti az országos szintû fejlesztéssel, fejlesztési tervezéssel és programozással kapcsolatos kormányzati feladatok

összehangolását,

M A G Y A R K Ö Z L Ö N Y • 2010. évi 202. szám 32073



c) szervezetén belül – az Agrár- és Vidékfejlesztési Operatív Program (a továbbiakban: AVOP), az Új Magyarország

Vidékfejlesztési Program és a Halászati Operatív Program kivételével – létrehozza az operatív programok irányító

hatóságát, szervezi az operatív programok végrehajtását és azok monitoring rendszerét, koordinálja a feladathoz

kapcsolódó uniós és társfinanszírozási költségvetési források felhasználását,

d) ellátja a Közösségi Támogatási Keret, az EQUAL közösségi kezdeményezés programok és a Kohéziós Alap irányító

hatóságának feladatait, gondoskodik a monitoring bizottságok mûködésérõl,

e) tárgyalásokat folytat az Európai Unió intézményeivel a fejlesztési stratégia és az annak megvalósítására szolgáló

operatív programok egyeztetése érdekében,

f) szervezi az Európai Unió strukturális és kohéziós politikájával kapcsolatos hazai feladatokat,

g) a Kormány által meghatározott körben ellátja az Európai Unió pénzügyi támogatásainak felhasználásához

szükséges feladatokat, és koordinálja az uniós pénzügyi támogatások felhasználásával kapcsolatban

az intézményrendszer mûködését,

h) ellátja a PHARE és az Átmeneti Támogatás programokkal, valamint a Schengen Alappal kapcsolatos szervezési és

koordinációs feladatokat,

i) ellátja a Norvég Finanszírozási Mechanizmussal, illetve az EGT Finanszírozási Mechanizmussal kapcsolatos

elõkészítési, szervezési és koordinációs feladatokat,

j) ellátja az ikerintézményi (twinning) programmal kapcsolatos nemzeti koordinációt,

k) ellátja a 2007–2013 programozási idõszakban az Európai Regionális Fejlesztési Alap, az Elõcsatlakozási Támogatási

Eszköz, valamint az Európai Szomszédsági és Partnerségi Eszköz pénzügyi alapok egyes, a területi együttmûködéshez

kapcsolódó programok irányító hatósági és tagállami feladatait, gondoskodik a monitoring bizottságok mûködésérõl,

l) ellátja a Svájci-Magyar Együttmûködési Program tekintetében a Nemzeti Koordinációs Egység feladatait,

m) ellátja az INTERREG közösségi kezdeményezés programok irányító hatóságának és nemzeti hatóságának

feladatait, gondoskodik azok utánkövetésérõl,

n) ellátja az egyes miniszterek, valamint a Miniszterelnökséget vezetõ államtitkár feladat- és hatáskörérõl szóló

212/2010. (VII. 1.) Korm. rendelet 85. § b) pontjában meghatározott feladathoz kapcsolódó rendszerek fejlesztési,

mûködtetési és adminisztrációs tevékenységeit.”

5. § Az R1. a következõ 2/A. §-sal egészül ki:

„2/A. § Az Ügynökség integrációs elnökhelyettese ellátja a Nemzeti Koordinátor és a Schengen Alap Felelõs Személy

tisztségét.”

6. § Az R1. 6. §-a a következõ a) ponttal egészül ki:

[Az Ügynökség feladat- és hatáskörében]

„a) közremûködik – a fejlesztéspolitikáért felelõs miniszter munkaszervezete útján – a feladat- és hatáskörét érintõ

jogszabálytervezetek véleményezésében,”

7. § Hatályát veszti az R1. 7. §-a.

4. A 2008. évi terület- és régiófejlesztési célelõirányzat felhasználásának részletes szabályairól szóló

148/2008. (V. 26.) Korm. rendelet módosítása

8. § A 2008. évi terület- és régiófejlesztési célelõirányzat felhasználásának részletes szabályairól szóló 148/2008. (V. 26.)

Korm. rendelet (a továbbiakban: R2.) 2. §-a a következõ s) ponttal egészül ki:

[E rendelet alkalmazásában:]

„s) támogatási döntést hozó szerv: a miniszter, a regionális fejlesztési tanács vagy a megyei területfejlesztési tanács.”

9. § Az R2. az „A beruházási támogatásokra vonatkozó szabályok” alcímet megelõzõen a következõ 9/A. §-sal egészül ki:

„9/A. § (1) Az a kedvezményezett, aki a 8. § (1) bekezdés b) pont ba) alpontjában foglalt jogcím esetén fenntartási

kötelezettség mellett foglalkoztatási kötelezettséget vállalt, a támogatási döntést hozó szervnél írásban kérelmezheti

a foglalkoztatási kötelezettségnek az adózás elõtti eredmény növelése kötelezettségre történõ módosítását.

A kérelem befogadásának feltétele, hogy a kedvezményezett a kérelem befogadásának napjáig a lezárult éves

foglalkoztatási idõszakokra vállalt kötelezettségeit maradéktalanul teljesítette. A kérelem benyújtására rendelkezésre

álló határidõ a foglakoztatási kötelezettség záró idõpontjáig áll nyitva.

32074 M A G Y A R K Ö Z L Ö N Y • 2010. évi 202. szám



(2) A kérelemben a kedvezményezett nyilatkozik arról, hogy a foglalkoztatási kötelezettségnek az adózás elõtti

eredmény növelése kötelezettségre történõ módosítása során a kérelem benyújtása idõpontjában rendelkezésre álló,

utolsó lezárt üzleti évet, vagy a kérelem benyújtásának idõpontjában folyamatban lévõ üzleti évet kívánja az adózás

elõtti kötelezettség bázis idõszakául választani. A foglalkoztatási- és az adózás elõtti eredmény növelésére irányuló

kötelezettség szempontjából figyelembe veendõ idõtartamnak együttesen meg kell egyeznie a 9. § (7) bekezdése

szerinti kötelezettségvállalási idõtartammal.

(3) A támogatási döntést hozó szerv a kérelem elbírálását megelõzõen – az Államkincstárral együttmûködve, szükség

szerint helyszíni ellenõrzéssel egybekötve – megvizsgálja, hogy biztosított-e a kedvezményezett mûködõképessége.

(4) A kérelmet – beleértve a kérelem bázisidõszak megválasztására vonatkozó részét – a támogatási döntést hozó szerv

a kérelem beérkezését követõ 60 napon belül bírálja el.

(5) Abban az esetben, ha az adózás elõtti eredmény növelésére tett kötelezettségvállalás bázis idõszaka a folyamatban

lévõ üzleti év, akkor a kötelezettségvállalások közötti váltás miatt beálló tört év nem számít be a kötelezettségvállalás

idõtartamába.

(6) A foglalkoztatási kötelezettségnek az adózás elõtti eredmény növelése kötelezettségre történõ módosításról szóló

döntést a támogatási szerzõdés módosításával a szerzõdésben rögzíteni kell.”

10. § Az R2. az „A támogatás folyósítása” alcímet megelõzõen a következõ 25/B–25/C. §-sal egészül ki:

„25/B. § (1) Az a kedvezményezett, aki az elõre nem tervezhetõ, jelentõsen megváltozott külsõ gazdasági környezet

miatt, önhibáján kívül idõlegesen nem tudja teljesíteni a támogatási szerzõdésben vállalt kötelezettségeit, és

a célelõirányzatból foglalkoztatási kötelezettség vállalása mellett részesült támogatásban, írásban kérelmezheti

a foglalkoztatási kötelezettség teljesítésére rendelkezésre álló idõtartam meghosszabbítását a támogatási döntést

hozó szervtõl. A kérelem benyújtására rendelkezésre álló határidõ a foglakoztatási kötelezettség záró idõpontjáig áll

nyitva.

(2) Az (1) bekezdés szerinti kérelemben a kedvezményezett bemutatja a kérelem elõterjesztéséhez vezetõ okokat, és

a kedvezményezett várható foglalkoztatási helyzetét a kérelmezett teljesíthetõségi idõtartam végéig.

(3) A támogatási döntést hozó szerv a kérelem elbírálását megelõzõen – az Államkincstárral együttmûködve, szükség

szerint helyszíni ellenõrzéssel egybekötve – megvizsgálja, hogy biztosított-e a kedvezményezett mûködõképessége,

a kérelemben bemutatott okok alapján megállapítható-e a kedvezményezett felelõssége, és azt, hogy a foglalkoztatási

kötelezettség meghosszabbításával reálisan teljesíthetõk-e a vállalt kötelezettségek.

(4) A foglalkoztatási kötelezettség meghosszabbításáról a támogatási döntést hozó szerv a kérelem beérkezését

követõ 60 napon belül dönt.

(5) A foglalkoztatási kötelezettség idõtartamát a támogatási döntést hozó szerv a kedvezményezett kérelme alapján

egy vagy két évvel növelheti. A meghosszabbított idõtartam alatt a hatályos támogatási szerzõdés szerinti

foglalkoztatási kötelezettség teljesítését kell a kedvezményezettnek vállalnia. A foglalkoztatási kötelezettség

teljesítettségének vizsgálata során a kötelezettség teljes, meghosszabbított idõtartama alatt legalacsonyabb

mértékben teljesített egy, vagy két év foglalkoztatási adatai helyett a meghosszabbításról szóló döntés

eredményeként többletként teljesített egy, vagy két év foglalkoztatási adatait kell figyelembe venni.

(6) A foglalkoztatási kötelezettség teljesítésére rendelkezésre álló idõtartam meghosszabbítása támogatási

szerzõdésenként csak egy alkalommal engedélyezhetõ. A támogatási döntést hozó szerv a foglalkoztatási

kötelezettség meghosszabbítása mellett egyidejûleg dönt arról is, hogy szükséges-e a támogatási szerzõdésben

vállalt fenntartási kötelezettség idõtartamának a foglalkoztatási kötelezettség idõtartamával azonos

meghosszabbítása is.

(7) A támogatási döntést hozó szerv az általa kötött, még teljesítés alatt álló szerzõdések számának legfeljebb

50%-ában élhet a foglalkoztatási kötelezettség meghosszabbításával. Ezen korlát érvényesítése során

a kötelezettségek teljesítésének felfüggesztésére irányuló kérelmek beérkezési sorrendjét kell figyelembe venni.

(8) A foglalkoztatási kötelezettség idõtartamának meghosszabbítására vonatkozó döntést a támogatási szerzõdés

módosításával a szerzõdésben rögzíteni kell. Az idõtartam meghosszabbítására vonatkozó szerzõdésmódosítás

hatálybalépésének feltétele a biztosíték 28. § (4) bekezdése szerinti idõtartamig történõ fennállását igazoló

dokumentum csatolása.

25/C. § A kedvezményezett a 9/A. § (1) bekezdésében, a 25/A. § (1) bekezdésében és a 25/B. § (1) bekezdésében

szabályozott lehetõségek közül ugyanazon támogatási szerzõdéséhez egyidejûleg csak az egyik kedvezménnyel

élhet.”

M A G Y A R K Ö Z L Ö N Y • 2010. évi 202. szám 32075



11. § Az R2. 32. § (1) bekezdése helyébe a következõ rendelkezés lép:

„(1) A támogatási szerzõdések végrehajtásának és a kötelezettségvállalás teljesítésének ellenõrzését az Államkincstár

és az érintett ügynökség együttesen végzi. Ellenõrzések lefolytatására a miniszter is jogosult. A pályázat benyújtásától

a projekt 33. § (2) bekezdése szerinti lezárásáig tartó idõszakban – a pályázóval, kedvezményezettel történt elõzetes

egyeztetést követõen – bármikor az Államkincstár és az ügynökség közösen együttmûködve helyszíni ellenõrzést

folytathat le. A fejlesztés megvalósítását követõen, a projekthez kapcsolódó utolsó pénzügyi elszámolás benyújtása

után legfeljebb 3 hónapon belül az Államkincstár és az ügynökség közösen együttmûködve utóellenõrzést végez.

Az utóellenõrzés során felvett jegyzõkönyvben a kedvezményezettet nyilatkoztatni kell arról, hogy a fel nem használt

támogatásról véglegesen lemond. Amennyiben a támogatási szerzõdés keretében a kedvezményezett fenntartási,

foglalkoztatási vagy adózás elõtti eredmény növelése iránt kötelezettséget vállalt, az Államkincstár és az ügynökség

ezen kötelezettségek idõtartama során évente ellenõrzi a támogatási szerzõdésben vállaltak teljesítését. A projekt

záró ellenõrzését a kedvezményezett által vállalt, legkésõbb véget érõ kötelezettségvállalás végét követõ hatodik

hónap végéig kell végrehajtani.”

12. § Az R2. 32. § (2) bekezdése a következõ, harmadik mondattal egészül ki:

„Amennyiben a szerzõdésszerû teljesülést elõsegíti, az ellenõrzést végzõ szerveknek a jegyzõkönyv felvétele során fel

kell hívni a kedvezményezett figyelmét arra, hogy ha a 9/A. § (1) bekezdésében, a 25/A. § (1) bekezdésében és a 25/B. §

(1) bekezdésében szabályozott kedvezmények közül valamelyiket igénybe kívánja venni, erre irányuló kérelmét

a jegyzõkönyv felvételét követõ 5 munkanapon belül nyújtsa be a támogatási döntést hozó szervnek.”

13. § Az R2. 39. §-a a következõ (7)–(8) bekezdéssel egészül ki:

„(7) E rendeletnek az egyes fejlesztési tárgyú kormányrendeletek módosításáról szóló 370/2010. (XII. 31.) Korm.

rendelettel (a továbbiakban: Korm. rendelet) megállapított 9/A. §-át, 25/B. §-át, 25/C. §-át, 28. § (4) bekezdését, 32. §

(1)–(2) bekezdését, továbbá e rendelet 30. § (4) bekezdését a Korm. rendelet 26. § (1) bekezdése szerinti

hatálybalépése napján folyamatban lévõ eljárásokra is – ideértve a (3) bekezdésében meghatározott jogelõd

elõirányzatok kapcsán folyamatban lévõ támogatási ügyeket is – alkalmazni kell, kivéve azon támogatási ügyeket,

amelyekhez peres vagy nem peres, követelés-igényérvényesítési eljárások kapcsolódnak.

(8) A (3) bekezdés szerinti jogelõd elõirányzatok terhére megkötött támogatási szerzõdések alapján visszavont

támogatási összeg és járulékai jogosultja a minisztérium.”

14. § (1) Az R2. 28. § (4) bekezdésében a „harmadik” szövegrész helyébe a „hatodik” szöveg lép.

(2) Az R2. 30. § (1) bekezdésében az „összegének visszafizetésével” szövegrész helyébe az „összegének – a 9/A. §

(1) bekezdése, a 25/A. § (1) bekezdése és a 25/B. § (1) bekezdése szerinti kérelem ügyében hozott döntés

figyelembevétele melletti – visszafizetésével” szöveg lép.

15. § Hatályát veszti az R2. 9. § (11) bekezdés második mondata.

5. A 2007–2013. programozási idõszakban az Európai Szomszédsági és Partnerségi Támogatási Eszközbõl

társfinanszírozott Magyarország–Szlovákia–Románia–Ukrajna ENPI Határon Átnyúló Együttmûködési

Program végrehajtásáról szóló 228/2008. (IX. 12.) Korm. rendelet módosítása

16. § A 2007–2013. programozási idõszakban az Európai Szomszédsági és Partnerségi Támogatási Eszközbõl

társfinanszírozott Magyarország–Szlovákia–Románia–Ukrajna ENPI Határon Átnyúló Együttmûködési Program

végrehajtásáról szóló 228/2008. (IX. 12.) Korm. rendelet 12. § (1) bekezdése helyébe a következõ rendelkezés lép:

„(1) A Program keretében meghirdetett pályázatokon közösségi támogatásra jóváhagyott projektek hazai partnerei

számára a kapcsolódó hazai társfinanszírozást további pályáztatás nélkül a nemzeti hatóság biztosítja.”

32076 M A G Y A R K Ö Z L Ö N Y • 2010. évi 202. szám



6. Az egyes 2009. évi decentralizált önkormányzati fejlesztési és területfejlesztési célú, valamint egyes

2009. évi központi elõirányzatok felhasználásának részletes szabályairól szóló

85/2009. (IV. 10.) Korm. rendelet módosítása

17. § Az egyes 2009. évi decentralizált önkormányzati fejlesztési és területfejlesztési célú, valamint egyes 2009. évi központi

elõirányzatok felhasználásának részletes szabályairól szóló 85/2009. (IV. 10.) Korm. rendelet (a továbbiakban: R3.)

28. §-a következõ (3) bekezdéssel egészül ki:

„(3) A 28. § (1) bekezdés e) pontja szerinti jogcím alapján vissza nem térítendõ, végleges támogatásként a projekt

közösségi támogatásban nem részesülõ tevékenységei finanszírozhatóak. A közösségi támogatásból visszatérülõ

összeget a partner szervezet a projekt soron következõ ütemeinek finanszírozására használhatja fel azzal, hogy

a közösségi forrás terhére megkötött támogatási szerzõdésben rögzített projekt pénzügyi lezárását és a közösségi

támogatás utolsó részletének tényleges utalását követõen, a projekt végleges támogatására fordított összeg

levonását követõen fennmaradó összeget 30 napon belül átutalja az NFM részére.”

18. § Az R3. 33. §-a a következõ (2a) bekezdéssel egészül ki:

„(2a) E rendeletnek az egyes fejlesztési tárgyú kormányrendeletek módosításáról szóló 370/2010. (XII. 31.) Korm.

rendelettel (a továbbiakban: Korm. rendelet) megállapított 28. § (3) bekezdését a Korm. rendelet hatálybalépése

napján folyamatban lévõ ügyekben is alkalmazni kell. ”

19. § (1) Az R3. 1. § (4) bekezdés b)–d) pontjában, 1. § (6) bekezdésében, 3. § (5)–(12) bekezdésében, 4. § (9) bekezdésében, 7. §

(13), (17) és (19) bekezdésében, 8. § (1) bekezdésében, 9. § (2) bekezdésében, 13. § (8) bekezdésében, 15. § (6) és

(9) bekezdésében, 17. § (8) bekezdésében, 22. § (1) és (8) bekezdésében, 23. § (5) bekezdésében, 27. § (1) és

(3) bekezdésében, 28. § (1) bekezdésében, 29. § (1)–(5) bekezdésében, 30. § (1) bekezdésében, 31. §

(5)–(6) bekezdésében, 32. § (2)–(4) és (6) bekezdésében az „NFGM” szövegrész helyébe az „NFM” szöveg lép.

(2) Az R3. 1. § (6) bekezdésében, 3. § (5) és (10) bekezdésében, 7. § (13), (17) és (19) bekezdésében, 15. § (9) bekezdésében,

17. § (2) bekezdés d)–e) pontjában, 17. § (8) bekezdésében, 18. § (2) bekezdésében, 22. § (1) és (9) bekezdésében, 31. §

(5) bekezdésében, 32. § (3) bekezdésében az „ÖM” szövegrész helyébe a „BM” szöveg lép.

(3) Az R3. 3. § (6) bekezdés c) pontjában a „Pénzügyminisztérium” szövegrész helyébe a „Nemzeti Fejlesztési

Minisztérium” szöveg lép.

7. A 2007–2013 programozási idõszakban az Európai Regionális Fejlesztési Alap, valamint

az Elõcsatlakozási Támogatási Eszköz pénzügyi alapok egyes, a területi együttmûködéshez kapcsolódó

programjainak végrehajtásáról szóló 160/2009. (VIII. 3.) Korm. rendelet módosítása

20. § A 2007–2013 programozási idõszakban az Európai Regionális Fejlesztési Alap, valamint az Elõcsatlakozási Támogatási

Eszköz pénzügyi alapok egyes, a területi együttmûködéshez kapcsolódó programjainak végrehajtásáról szóló

160/2009. (VIII. 3.) Korm. rendelet 62. §-a a következõ h) ponttal egészül ki:

[Ez a rendelet a következõ közösségi rendeletek végrehajtásához szükséges rendelkezéseket állapítja meg:]

„h) az elõcsatlakozási támogatási eszköz (IPA) létrehozásáról szóló 1085/2006/EK tanácsi rendelet végrehajtásáról

szóló 718/2007/EK bizottsági rendelet módosításáról szóló 2010. január 28-i 80/2010/EU bizottsági rendelet.”

8. A 2010. évi terület- és régiófejlesztési célelõirányzat felhasználásáról szóló

122/2010. (IV. 20.) Korm. rendelet módosítása

21. § A 2010. évi terület- és régiófejlesztési célelõirányzat felhasználásáról szóló 122/2010. (IV. 20.) Korm. rendelet

(a továbbiakban: R4.) 7. § (2) bekezdése helyébe a következõ rendelkezés lép:

„(2) Az 5. § (1) bekezdés c) pontja szerinti jogcím alapján vissza nem térítendõ, végleges támogatásként a projekt

közösségi támogatásban nem részesülõ tevékenységei finanszírozhatóak. A közösségi támogatásból visszatérülõ

összeget a partner szervezet a projekt soron következõ ütemeinek finanszírozására használhatja fel azzal, hogy

a közösségi forrás terhére megkötött támogatási szerzõdésben rögzített projekt pénzügyi lezárását és a közösségi

támogatás utolsó részletének tényleges utalását követõen, a projekt végleges támogatására fordított összeg

levonását követõen fennmaradó összeget 30 napon belül átutalja a minisztérium részére.”

M A G Y A R K Ö Z L Ö N Y • 2010. évi 202. szám 32077



22. § Az R4. 46. § (1) bekezdése helyébe a következõ rendelkezés lép:

„(1) A támogatás folyósításával, a támogatás visszavonásából fakadó esetleges követeléskezeléssel kapcsolatos

feladatokat a TRFC és a 2008. évi terület- és régiófejlesztési célelõirányzat felhasználásának részletes szabályairól szóló

148/2008. (V. 26.) Korm. rendelet 39. § (3) bekezdés szerinti jogelõd elõirányzatokra a Kincstár látja el és eljár

a támogatásokhoz kapcsolódó peres és nemperes eljárásokban.”

23. § Az R4.

a) 6. §-ában a „legalább” szövegrész helyébe a „legfeljebb” szöveg,

b) 15. §-ában a „2%” szövegrész helyébe a „legfeljebb 3%” szöveg,

c) 24. § (2) bekezdésében a „2010. július 31-ig” szövegrész helyébe az „a megállapodás aláírását követõ 15 napon

belül” szöveg,

d) 25. § (1) bekezdésében a „2010. október 25-ig” szövegrész helyébe az „a felhívás közzétételét követõ 90 napon

belül” szöveg

lép.

24. § Hatályát veszti az R4.

a) 5. § (1) bekezdés e) pontja,

b) 5. § (3) bekezdésében az „e)- ” szövegrész,

c) 6. §-ában az „e) és” szövegrész,

d) 8. § (1) bekezdésében az „e)- ” szövegrész,

e) 9. § (2) bekezdésében az „e)- ” szövegrész,

f) 10. § (2) bekezdésében az „e)- ” szövegrész,

g) 11. § (1) és (3) bekezdésében az „e)- ” szövegrész,

h) 12. § (1) bekezdésében az „e)- ” szövegrész,

i) 2. alcíme.

9. Az egyes miniszterek, valamint a Miniszterelnökséget vezetõ államtitkár feladat- és hatáskörérõl szóló

212/2010. (VII. 1.) Korm. rendelet módosítása

25. § Hatályát veszti az egyes miniszterek, valamint a Miniszterelnökséget vezetõ államtitkár feladat- és hatáskörérõl szóló

212/2010. (VII. 1.) Korm. rendelet 85. § n) pont nd) alpontja.

10. Záró rendelkezés

26. § (1) Ez a rendelet 2011. január 1-jén lép hatályba.

(2) Ez a rendelet 2011. január 2-án hatályát veszti.

Dr. Navracsics Tibor s. k.,
miniszterelnök-helyettes

Melléklet 370/2010. (XII. 31.) Korm. rendelethez

„2. számú melléklet a 258/2004. (IX. 16.) Korm. rendelethez

A Budapesti Agglomerációs Fejlesztési Tanács mûködési területe által érintett kistérségek

Budaörsi kistérség, Érdi kistérség, Dunakeszi kistérség, Gödöllõi kistérség, Gyáli kistérség, Monori kistérség,

Pilisvörösvári kistérség, Ráckevei kistérség, Szentendrei kistérség, Váci kistérség, Veresegyházi kistérség.”

32078 M A G Y A R K Ö Z L Ö N Y • 2010. évi 202. szám


