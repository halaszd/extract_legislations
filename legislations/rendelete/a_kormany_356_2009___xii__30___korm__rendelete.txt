A Kormány 356/2009. (XII. 30.) Korm. rendelete
a válság következtében munkahelyüket elvesztõ személyek foglalkoztatásának elõsegítését célzó
támogatásról

A Kormány foglalkoztatás elõsegítésérõl és a munkanélküliek ellátásáról  szóló 1991. évi IV. törvény 43.  § (4) bekezdésében kapott
felhatalmazás alapján, az Alkotmány 35.  § (1) bekezdés b) pontjában foglalt feladatkörében eljárva a következõ rendeletet alkotja:

1.  § (1) A regionális munkaügyi központ (a továb biak ban: munkaügyi központ) – felhívás alapján – támogatást nyújt
a munkaadó részére, ha olyan személy teljes munkaidõben történõ foglalkoztatását vállalja munkaviszony keretében,
aki álláskeresési járadékban részesül, és az álláskeresési járadék folyósítási ideje a munkaszerzõdés megkötését
közvetlenül megelõzõ idõponthoz képest legalább 180 nap múlva jár le.

(2) Az (1) bekezdésben meghatározott támogatás nem nyújtható a Munka Törvénykönyvérõl  szóló 1992. évi XXII. törvény
106.  §-a, 150.  § (1) bekezdése, valamint 193/C.  § a) pontja szerinti foglalkoztatáshoz.

(3) A támogatás igénybevételével egyidejûleg ugyanazon munkavállaló foglalkoztatásához – a helyközi utazás
támogatása, a csoportos személyszállítás támogatása, valamint a külön tör vény szerint igénybe vehetõ START
(START PLUSZ, START EXTRA) kártyával rendelkezõ személy foglalkoztatásához kapcsolódó járulékkedvezmény
kivételével – más támogatás nem vehetõ igénybe.

2.  § (1) Az 1.  §-ban meghatározott támogatás mértéke nem haladhatja meg a munkavállaló munkába lépésekor hatályos
kötelezõ legkisebb munkabér és járulékainak 60 százalékát. Ha az álláskeresõnek az álláskeresési járadék alapját
képezõ járulékalapja az álláskeresõvé válást közvetlenül megelõzõen alacsonyabb volt mint a kötelezõ legkisebb
munkabér, a támogatás mértékét azzal arányosan kell megállapítani.

(2) A támogatás az álláskeresési járadék folyósítási idejébõl még hátralévõ idõtartammal megegyezõ idõtartamra
állapítható meg.

3.  § (1) E rendelet alapján pénzügyi válság kapcsán nyújtandó átmeneti támogatás (a továb biak ban: átmeneti támogatás)
nyújtható, amelyre az Európai Közösséget létrehozó Szerzõdés 87. cikkének (1) bekezdése szerinti állami
támogatásokkal kapcsolatos eljárásról és a regionális támogatási térképrõl  szóló 85/2004. (IV. 19.) Korm. rendelet
(a továb biak ban: R.) 23/A.  §-a és 23/D.  §-a, valamint e rendelet szabályai az irányadók.

M A G Y A R   K Ö Z L Ö N Y • 2009. évi 196. szám 49549



(2) A munkaadónak átmeneti támogatásként nyújtott összes támogatás támogatástartalma munkaadónként nem
haladhatja meg az ötszázezer eurónak megfelelõ forintösszeget, figyelemmel a (3) bekezdésben foglaltakra.

(3) A több részletben fizetendõ támogatást az odaítélése idõpontjában érvényes értékre kell diszkontálni.
(4) Egy munkaadónak 2008. január 1-je és 2010. december 31-e között odaítélt átmeneti támogatás és csekély összegû

támogatás támogatástartalma együttesen nem haladhatja meg az ötszázezer eurónak megfelelõ forintösszeget.
(5) Azonos elszámolható költségek tekintetében az átmeneti támogatás nem halmozható csekély összegû támogatással.
(6) Azonos elszámolható költségek tekintetében az átmeneti támogatás nem halmozható állami támogatással, ha az ilyen

jellegû kumuláció olyan támogatási intenzitást eredményezne, amely túllépi az adott állami támogatásra
vonatkozóan rögzített támogatási intenzitást.

(7) Átmeneti támogatás nem nyújtható:
a) a 104/2000/EK tanácsi rendelet hatálya alá tartozó, halászathoz vagy akvakultúrához kapcsolódó tevékenységet

végzõ vállalkozásnak;
b) az Európai Közösséget létrehozó Szerzõdés I. Mellékletében felsorolt mezõgazdasági termékek elsõdleges

termelésével foglalkozó vállalkozásnak;
c) az Európai Közösséget létrehozó Szerzõdés I. Mellékletében felsorolt mezõgazdasági termékek feldolgozásában

és forgalmazásában tevékeny vállalkozásnak:
ca) amennyiben a támogatás összege az elsõdleges termelõktõl beszerzett vagy az érintett vállalkozások által

forgalmazott ilyen termékek ára vagy mennyisége alapján kerül rögzítésre;
cb) amennyiben a támogatás az elsõdleges termelõknek történõ teljes vagy részleges továbbítástól függ;

d) harmadik országokba vagy tagállamokba irányuló exporttal kapcsolatos tevékenységekhez, amennyiben
a támogatás mértéke az exportált mennyiségekhez közvetlenül kapcsolódik,  illetve értékesítési hálózat
kialakításához és mûködtetéséhez vagy exporttevékenységgel összefüggésben felmerülõ egyéb folyó
kiadásokhoz kapcsolódik;

e) amennyiben az átmeneti támogatás az importáruk helyett hazai áru használatától függ.
(8) Átmeneti támogatással csak olyan vállalkozás támogatható, amely 2008. július 1-jén nem minõsült nehéz helyzetben

lévõ vállalkozásnak.
(9) A támogatás nyújtását megelõzõen a vállalkozás írásban tájékoztatja a támogatást nyújtót az átmeneti támogatás,

 illetve csekély összegû támogatás formájában 2008. január 1-jét köve tõen neki odaítélt támogatásokról, és a még el
nem bírált támogatási kérelmeirõl.

(10) A támogatást nyújtó kötelessége, hogy felhívja a kedvezményezett figyelmét arra, hogy pénzügyi válság kapcsán
nyújtandó átmeneti támogatásban részesült, és egy vállalkozásnak 2008. január 1-je és 2010. december 31-e között
odaítélt átmeneti támogatás és csekély összegû támogatás támogatástartalma együttesen nem haladhatja meg
az ötszázezer eurónak megfelelõ forintösszeget.

(11) A kedvezményezett köteles az átmeneti támogatáshoz kapcsolódó minden iratot az odaítélést követõ 10. évig
megõrizni, és a támogatást nyújtó felhívása esetén azokat bemutatni.

4.  § (1) Az 1.  §-ban meghatározott támogatás iránti kérelmet az álláskeresõ foglalkoztatásának megkezdését megelõzõen kell
benyújtani.

(2) Meg kell szüntetni a támogatás folyósítását, ille tõ leg a kifizetett támogatást – a kötelezettségszegés arányában
részben vagy egészben – vissza kell fizetni, ha a munkaadó a vállalt foglalkoztatási kötelezettségének nem tesz eleget.
Mentesül a munkaadó a visszafizetési kötelezettség alól, ha igazolja, hogy a munkaviszony azonnali hatállyal
a próbaidõ alatt, a munkaadó rendkívüli felmondása, jogutód nélküli megszûnése, vagy a munkavállaló rendes
felmondása következtében szûnt meg, ille tõ leg a munkaadó által elrendelt állásidõ mértéke a foglalkoztatási
kötelezettség idõtartama alatt nem éri el a 20 munkanapot.

(3) A munkaügyi központ a munkaadó által benyújtott igénylés alapján a támogatást havonta utólag folyósítja.

5.  § E rendelet alkalmazásában:
a) munkaviszony: a magyar jog hatálya alá tartozó munkaviszony, közalkalmazotti jogviszony, közszolgálati

jogviszony, bírói szolgálati viszony, ügyészségi szolgálati viszony, igazságügyi alkalmazottak szolgálati
jogviszonya, valamint fegyveres és rendvédelmi szervek hivatásos és szerzõdéses állományú tagjának szolgálati
jogviszonya;

b) teljes munkaidõ: a Munka Törvénykönyvérõl  szóló 1992. évi XXII. törvény (a továb biak ban: Mt.) 117/B.  §-ában
meghatározott idõtartamok;

49550 M A G Y A R   K Ö Z L Ö N Y • 2009. évi 196. szám



c) állami támogatás: az Európai Unió mûködésérõl  szóló Szerzõdés 107. cikkének (1) bekezdése szerinti támogatás
és az Európai Közösséget létrehozó Szerzõdés 87. és 88. cikkének a csekély összegû támogatásokra  való
alkalmazásáról  szóló 2006. december 15-i 1998/2006/EK bizottsági rendelet 2. cikke szerinti csekély összegû
(de minimis) támogatás;

d) támogatási intenzitás: a támogatástartalom és a jelenértéken számított elszámolható költség hányadosa,
százalékos formában kifejezve;

e) támogatástartalom: az R. 2. számú mellékletében foglalt módszer alapján kiszámolt értéke;
f) nehéz helyzetben lévõ vállalkozás: az R. 8. számú mellékletében meghatározott vállalkozás,
g) mezõgazdasági termék: az Európai Közösséget létrehozó Szerzõdés 87. és 88. cikke alkalmazásában a támogatások

bizonyos fajtáinak a közös piaccal összeegyeztethetõnek nyilvánításáról  szóló 800/2008/EK bizottsági rendelet
(általános csoportmentességi rendelet) (HL L 214/3 2008. 08. 09. 3–47. o) 2. cikk 22. pontjában meghatározott
fogalom,

h) mezõgazdasági termék feldolgozása: az általános csoportmentességi rendelet 2. cikk 23. pontjában
meghatározott fogalom,

i) mezõgazdasági termékforgalomba hozatala: az általános csoportmentességi rendelet 2. cikk 24. pontjában
meghatározott fogalom,

j) diszkont kamatláb: az R. 1.  § 36. pontjában meghatározott fogalom,
k) referencia alapkamatláb: az R. 1.  § 20. pontjában meghatározott fogalom.

6.  § Ez a rendelet 2010. január 1-jén lép hatályba. E rendelet alapján támogatási döntés 2010. december 31-ig hozható.

A miniszterelnök helyett:

Kiss Péter s. k.,
a társadalompolitika összehangolásáért felelõs

tárca nélküli miniszter
