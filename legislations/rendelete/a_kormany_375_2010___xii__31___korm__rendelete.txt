A Kormány 375/2010. (XII. 31.) Korm. rendelete

a közfoglalkoztatáshoz nyújtható támogatásokról

A Kormány foglalkoztatás elõsegítésérõl és a munkanélküliek ellátásáról szóló 1991. évi IV. törvény 43. § (4) bekezdésében foglalt

felhatalmazás alapján, a közfoglalkoztatásnak a munkanélküliség csökkentésére alkalmas egységes rendszerének létrehozása,

az elmaradott térségek felzárkóztatását célzó közfeladatok ellátásának ösztönzése, valamint az erre a célra szolgáló pénzügyi keret

hatékonyabb felfelhasználása érdekében, az Alkotmány 35. § (1) bekezdés b) pontjában meghatározott feladatkörében eljárva

a következõket rendeli el:

1. § A Munkaerõpiaci Alap közfoglalkoztatási támogatások elõirányzata (a továbbiakban: elõirányzat) e rendelet szabályai

szerint használható fel.

2. § Az elõirányzat terhére a következõ támogatások nyújthatók:

a) helyi és kisebbségi önkormányzat, egyház, a nemzeti civil alapprogramról szóló törvényben meghatározott civil

szervezet által szervezett rövid idõtartamú közfoglalkoztatás támogatása;

b) helyi és kisebbségi önkormányzat, egyház, civil szervezet által szervezett hosszabb idõtartamú közfoglalkoztatás

támogatása;

c) vállalkozás részére bérpótló juttatásban részesülõ személy foglalkoztatásához nyújtható támogatás;

d) országos közfoglalkoztatási program támogatása.

Önkormányzat, egyház, civil szervezet által szervezett rövid idõtartamú közfoglalkoztatás támogatása

3. § (1) Támogatás nyújtható

a) a helyi és a kisebbségi önkormányzat, valamint azok jogi személyiséggel rendelkezõ társulása részére, ha

a lakosságot (kisebbségi közösséget) vagy a települést érintõ közfeladat vagy a helyi, illetve kisebbségi

önkormányzat által önként vállalt, a lakosságot (kisebbségi közösséget) vagy települést érintõ feladat ellátása

vagy közhasznú tevékenység folytatása érdekében,

b) jogszabályban elõírt közfeladat ellátása esetén vagy a helyi önkormányzattal kötött együttmûködési

megállapodás alapján az egyházi jogi személy (a továbbiakban: egyház), valamint a civil szervezet részére, ha

a szociális igazgatásról és a szociális ellátásokról szóló 1993. évi III. törvényben meghatározott bérpótló juttatásra

jogosult személy 2–4 hónap idõtartamra szóló, határozott idejû munkaviszony keretében, napi négy órás

munkaidõben történõ foglalkoztatását vállalja. A foglalkoztatás történhet az önkormányzat által fenntartott

intézménnyel, önkormányzati részesedéssel mûködõ nonprofit gazdasági társasággal, vagy egyház által fenntartott

intézménnyel létesített munkaviszony alapján is.

(2) Támogatás a foglalkoztatásból eredõ munkabér, továbbá – a pályakezdõ fiatalok, az ötven év feletti munkanélküliek,

valamint a gyermek gondozását, illetve a családtag ápolását követõen munkát keresõk foglalkoztatásának

elõsegítésérõl, továbbá az ösztöndíjas foglalkoztatásról szóló 2004. évi CXXIII. törvény (a továbbiakban: Pftv.) 8/A. §

(1) bekezdésében foglalt járulékkedvezmény igénybevételével csökkentett – járulékai legfeljebb 95 százalékának

mértékéig nyújtható. Ezen túlmenõen a (3) bekezdésben foglalt közvetlen költségek összege, de legfeljebb

munkavállalónként havonta a munkabérhez és járulékaihoz nyújtott támogatási összeg 5 százalékának megfelelõ

támogatás állapítható meg. Több munkavállaló foglalkoztatása után megállapított közvetlen költség összevontan is

felhasználható.

(3) A foglalkoztatásból eredõ közvetlen költségként a munkaruha és egyéni védõeszköz költségei, a munkába járással

kapcsolatos utazási költségtérítésrõl szóló jogszabály szerint a munkaadót terhelõ utazási költségek, a munkásszállítás

költségei, a kirendeltséggel történõ elõzetes egyeztetés szerint a munkavégzéshez nélkülözhetetlen munkaeszközök

költsége számolható el.

(4) Munkabérként legfeljebb a kötelezõ legkisebb munkabér, illetve garantált bérminimum vehetõ figyelembe.

(5) Ez a támogatás a START kártyához kapcsolódó járulékkedvezménnyel, valamint az egyszerûsített foglalkoztatáshoz

kapcsolódó közteherkedvezménnyel egyidejûleg nem vehetõ igénybe.

32082 M A G Y A R K Ö Z L Ö N Y • 2010. évi 202. szám



Az önkormányzat, egyház, civil szervezet által szervezett hosszabb idõtartamú közfoglalkoztatás

támogatása

4. § (1) Támogatás nyújtható

a) a helyi és a kisebbségi önkormányzat, valamint azok jogi személyiséggel rendelkezõ társulása részére, ha a megyei

(fõvárosi) kormányhivatal munkaügyi szakigazgatási szervének kirendeltsége (a továbbiakban: kirendeltség) által

kiközvetített álláskeresõ a lakosságot (kisebbségi közösséget) vagy a települést érintõ közfeladat vagy

az önkormányzat által önként vállalt, a lakosságot (kisebbségi közösséget) vagy települést érintõ feladat ellátása

vagy közhasznú tevékenység folytatása érdekében,

b) jogszabályban elõírt közfeladat ellátása esetén vagy a helyi önkormányzattal kötött együttmûködési

megállapodás alapján az egyház, valamint a civil szervezet részére, ha

2–12 hónap idõtartamra szóló, határozott idejû munkaviszony keretében, napi 6–8 órás munkaidõben történõ

foglalkoztatását vállalja. A foglalkoztatás történhet az önkormányzat által fenntartott intézménnyel, önkormányzati

részesedéssel mûködõ nonprofit gazdasági társasággal, vagy egyház által fenntartott intézménnyel létesített

munkaviszony alapján is.

(2) A támogatás mértéke a munkavállaló munkabére és az ahhoz kapcsolódó – a járulékkedvezmények igénybevételével

csökkentett – járulékok mértékének 70–100 százalékáig terjedhet. Ezen túlmenõen a támogatás nyújtható

a munkavállaló foglalkoztatásából eredõ, a 3. § (3) bekezdésében meghatározott közvetlen költséghez, amelynek

mértéke nem haladhatja meg a munkabérhez és az ahhoz kapcsolódó járulékokhoz nyújtott támogatás 20 százalékát.

(3) Az (1)–(2) bekezdésben foglaltakon túlmenõen az önkormányzat által szervezett hosszabb idõtartamú

közfoglalkoztatás támogatására a 3. § (4)–(5) bekezdésében foglaltakat is alkalmazni kell.

Vállalkozás részére bérpótló juttatásban részesülõ személy foglalkoztatásához nyújtható támogatás

5. § (1) A gazdasági társaságokról szóló törvény, valamint az egyéni vállalkozóról és az egyéni cégrõl szóló törvény hatálya alá

tartozó munkaadó részére támogatás nyújtható, ha a kirendeltség által kiközvetített bérpótló juttatásra jogosult

személy teljes munkaidõben, munkaviszony keretében történõ foglalkoztatását vállalja.

(2) Az (1) bekezdésben meghatározott támogatás további feltétele, hogy a munkaadó

a) a támogatás iránti kérelem benyújtását megelõzõ tizenkét hónapban meglévõ munkavállalója munkaviszonyát

a mûködési körében felmerülõ okból rendes felmondással nem szüntette meg,

b) kötelezettséget vállal arra, hogy a munkaviszony megszüntetésére a támogatás folyósításának idõtartama alatt

sem kerül sor, továbbá

c) vállalja a munkavállaló továbbfoglalkoztatását legalább a támogatás folyósítási idõtartama 50 százalékának

megfelelõ idõtartamra.

(3) A támogatás mértéke a munkavállaló 3. § (4) bekezdése szerinti munkabére és az ahhoz kapcsolódó járulékok

munkáltató által megfizetett összegének 70 százalékáig terjedhet.

(4) A támogatás legfeljebb 8 hónapra nyújtható.

(5) A vállalkozás részére bérpótló juttatásban részesülõ személy foglalkoztatásához nyújtható támogatása kizárólag

a Szerzõdés 87. és 88. cikke alkalmazásában a támogatások bizonyos fajtáinak a közös piaccal összeegyeztethetõvé

nyilvánításáról szóló 800/2008/EK rendelet (a továbbiakban: általános csoportmentességi rendelet) I. fejezetében,

valamint a II. fejezet 40. cikkében foglaltakkal összhangban nyújtható. Amennyiben az általános csoportmentességi

rendelet I. fejezet 2. cikk 18. pontjában, illetve 2. cikk 19. pontjában, valamint a 8. cikkében foglaltak nem teljesülnek,

a támogatás a munkaadó tekintetében az Európai Közösséget létrehozó Szerzõdés 87. és 88. cikkének a csekély

összegû támogatásokra való alkalmazásáról szóló 1998/2006/EK bizottsági rendelet szerinti csekély összegû (de

minimis) támogatásként nyújtható.

Országos közfoglalkoztatási program támogatása

6. § (1) E rendelet alkalmazásában közfoglalkoztatási program

a) a törvény által elõírt állami feladat ellátásának elõsegítésére irányuló program,

b) a törvény vagy önkormányzati rendelet által elõírt, helyi önkormányzati vagy kisebbségi önkormányzati feladat

ellátásának az önkormányzat, illetve azok társulása mûködési területén belüli elõsegítésére irányuló program,

illetve

M A G Y A R K Ö Z L Ö N Y • 2010. évi 202. szám 32083



c) az Országgyûlés vagy a Kormány által meghatározott cél elérésére irányuló program,

feltéve, hogy az álláskeresõk és a bérpótló juttatásra jogosult személyek számára munkaviszony munkaalkalmat

teremt, illetõleg a munkavégzéshez kapcsolódóan foglalkoztatást elõsegítõ képzést biztosít.

(2) Az országos közfoglalkoztatási program keretében támogatásban részesülhetnek:

a) költségvetési szervek;

b) a helyi és kisebbségi önkormányzatok és azok jogi személyiséggel rendelkezõ társulásai;

c) az állami és önkormányzati tulajdon kezelésével és fenntartásával megbízott, vagy erre a célra az állam,

önkormányzat által létrehozott gazdálkodó szervezetek;

d) nonprofit gazdasági társaságok;

e) vízitársulatok;

f) az erdõgazdálkodók;

g) jogszabályban elõírt közfeladat ellátása esetén vagy a helyi önkormányzattal kötött együttmûködési

megállapodás alapján az egyház, valamint a civil szervezet.

(3) Támogatás a (2) bekezdésben meghatározott szervezet részére abban az esetben nyújtható, ha

a) az (1) bekezdésben meghatározott közfoglalkoztatási programot valósít meg, és

b) a foglalkoztatottainak számát a foglalkoztatás megkezdését megelõzõ havi átlagos statisztikai állományi

létszámhoz képest bõvíti, és

c) a közfoglalkoztatási program megvalósításához más központi költségvetési elõirányzatból támogatásban nem

részesül, és

d) a program megvalósulásának helye szerinti kirendeltség igazolja, hogy a program által létrehozott

munkahelyekre és az ott folyó munkákra az (1) bekezdésben meghatározott személyek közvetíthetõk.

(4) A támogatás mértéke a közfoglalkoztatási programban foglalkoztatott munkavállaló munkabére, az ahhoz

kapcsolódó – a Pftv. 8/A. § (1) bekezdésében meghatározott járulékkedvezmény igénybevételével csökkentett –

járulékok mértékének 100 százalékáig, de legfeljebb a pályázati kiírásban meghatározott összeghatárig, valamint

a munkavállaló foglalkoztatásából eredõ közvetlen költségek tekintetében az elõbbi támogatás 20 százalékáig,

továbbá legalább száz fõ vagy a fölötti létszám foglalkoztatása esetén a szervezési költségek 3 százalékáig terjedhet.

(5) A támogatás legfeljebb 12 hónapra nyújtható.

(6) Az országos közfoglalkoztatási program támogatására a 3. § (3)–(5) bekezdését alkalmazni kell.

Eljárási szabályok

7. § (1) Az e rendeletben meghatározott támogatások pályázati eljárás alapján nyújthatók. A pályázatot a tervezett

közfoglalkoztatás helye szerint illetékes munkaügyi központhoz kell benyújtani.

(2) A pályázati kiírásnak tartalmaznia kell

a) a pályázat kiírásának célját,

b) a pályázaton történõ részvétel feltételeit,

c) a pályázat keretében nyújtható támogatás forrását és mértékét,

d) a pályázat keretében, a régióban nyújtható támogatások összértékét,

e) a pályázó részérõl rendelkezésre álló saját anyagi erõ szükséges mértékét,

f) a közfoglalkoztatás megvalósulásának határidejét, a foglalkoztatási kötelezettség mértékére és idõtartamára

vonatkozó elõírást,

g) a pályázat tartalmára vonatkozó elõírásokat és az ahhoz szükséges mellékleteket,

h) a szerzõdésszegés jogkövetkezményeit, továbbá

i) a pályázat benyújtásának helyét és határidejét, a pályázatot elbíráló szerv megnevezését, a pályázat elbírálásának

határidejét,

j) az 5. § hatálya alá tartozó támogatások esetében az uniós állami támogatási szabályokat.

(3) A

a) 3–5. §-ban meghatározott támogatásról a kirendeltség,

b) 6. §-ban meghatározott támogatásról a foglalkoztatáspolitikáért felelõs miniszter az egyenlõ bánásmód

biztosításáért és társadalmi felzárkózásért felelõs miniszter véleményének figyelembevételével

mérlegelési jogkörben dönt.

32084 M A G Y A R K Ö Z L Ö N Y • 2010. évi 202. szám



(4) A mérlegelésnél figyelembe kell venni

a) a munkaerõ-kereslet és -kínálat helyi jellemzõit,

b) a térség foglalkoztatási helyzetét és munkanélküliségi mutatóit,

c) a munkaügyi központ és a munkaadó közötti együttmûködés tapasztalatait,

d) a munkaadó által felajánlott (vállalt) foglalkoztatás (továbbfoglalkoztatás) idõtartamát,

e) az álláskeresõk munkához jutási esélyeit,

f) a támogatással érintett személy munkatapasztalatát,

g) a támogatással érintett személy álláskeresõként eltöltött idejét.

(5) A (3) bekezdés szerint meghozott döntés alapján a közigazgatási hatósági eljárás és szolgáltatás általános szabályairól

szóló 2004. évi CXL. törvény 76. §-a szerint

a) a 3–5. §-ban meghatározott támogatás esetén a kirendeltség,

b) a 6. §-ban meghatározott támogatás esetén a foglalkoztatás hely szerint illetékes munkaügyi központ

egységes szerzõdéses feltételrendszer alapján hatósági szerzõdést köt a támogatottal.

Záró rendelkezések

8. § Ez a rendelet 2011. január 1-jén lép hatályba.

9. § Ha a 2010. december 31-én hatályos szabályok szerint 2010. november 1. elõtt közcélú munkára kötött, határozott

idõre szóló munkaszerzõdés 2010. december 31-ét követõen szûnik meg, akkor a munkavállaló munkaszerzõdésben

meghatározott munkaidejû foglalkoztatásához 2011. január 1-tõl 2011. február 28-áig terjedõ idõtartamra – erre szóló

pályázat nélkül – a 3. § (2)–(4) bekezdésében meghatározott mértékû támogatás nyújtható.

10. § E rendelet 5. §-a

a) a Szerzõdés 87. és 88. cikke alkalmazásában a támogatások bizonyos fajtáinak a közös piaccal

összeegyeztethetõvé nyilvánításáról szóló 800/2008/EK rendelet, valamint

b) az Európai Közösséget létrehozó Szerzõdés 87. és 88. cikkének a csekély összegû támogatásokra való

alkalmazásáról szóló 1998/2006/EK bizottsági rendelet

hatálya alá tartozó támogatást tartalmaz.

11. § Hatályát veszti

a) a közmunkaprogramok támogatási rendjérõl szóló 49/1999. (II. 26.) Korm. rendelet, valamint

b) a 2010. május–június hónapokban kihirdetett veszélyhelyzetbõl eredõ kár miatt szükséges, helyreállítással

kapcsolatos feladatok közcélú munkavégzés keretében történõ ellátásáról szóló 238/2010. (IX. 13.) Korm.

rendelet.

Dr. Navracsics Tibor s. k.,
miniszterelnök-helyettes

M A G Y A R K Ö Z L Ö N Y • 2010. évi 202. szám 32085


