A Kormány 374/2010. (XII. 31.) Korm. rendelete

a Közpolitikai Kutatások Intézete központi hivatali jogállásáról

A Kormány az Alkotmány 35. § (2) bekezdésében meghatározott eredeti jogalkotó hatáskörében, az Alkotmány 40. §

(2) bekezdésében meghatározott feladatkörében eljárva a következõket rendeli el:

1. A Közpolitikai Kutatások Intézete

1. § (1) A Közpolitikai Kutatások Intézete (a továbbiakban: Intézet) a kormányzati tevékenység összehangolásáért felelõs

miniszter (a továbbiakban: miniszter) irányítása alatt álló központi hivatal.

(2) Az Intézet vezetõjét a miniszter határozatlan idõre nevezi ki. A miniszter jogosult továbbá az Intézet vezetõjének

felmentésére és a vezetõ felett a munkáltatói jogok gyakorlására.

2. Záró rendelkezések

2. § (1) E rendelet – a (2)–(3) bekezdésekben foglalt kivétellel – a kihirdetését követõ napon lép hatályba.

(2) A 3. §, a 4. § és a 6. § 2011. február 1-jén lép hatályba.

(3) Az 1. § 2011. február 2-án lép hatályba.

(4) A 3. § és a 4. § 2011. február 2-án hatályát veszti. E bekezdés 2011. február 3-án hatályát veszti.

3. § (1) Az egyes miniszterek, valamint a Miniszterelnökséget vezetõ államtitkár feladat- és hatáskörérõl szóló 212/2010.

(VII. 1.) Korm. rendelet (a továbbiakban: R.) 36. § (1) bekezdés b) pontja helyébe a következõ rendelkezés lép:

[a miniszter irányítja:]

„b) az ECOSTAT Kormányzati Hatásvizsgálati Központot,”

(2) Az R. 36. § (1) bekezdése a következõ i) ponttal egészül ki:

[a miniszter irányítja:]

„i) a Közpolitikai Kutatások Intézetét.”

4. § Az egyes költségvetési szervek központi hivatali jogállásáról szóló 259/2010. (XI. 16.) Korm. rendelet 3. alcíme helyébe

a következõ alcím lép:

„3. ECOSTAT Kormányzati Hatásvizsgálati Központ
4. § (1) Az ECOSTAT Kormányzati Hatásvizsgálati Központ (a továbbiakban: Központ) a miniszter irányítása alatt álló

központi hivatal.

(2) A Központ önállóan mûködõ és gazdálkodó központi költségvetési szerv.

(3) A Központ vezetõjét a miniszter határozatlan idõre nevezi ki. A miniszter jogosult továbbá a Központ vezetõjének

felmentésére és a vezetõ felett a munkáltatói jogok gyakorlására.”

5. § A Közpolitikai Kutatások Intézete alapító okiratát az alapító szerv az államháztartásról szóló 1992. évi XXXVIII. törvény

96. § (1) bekezdésében a közzétételre meghatározott határidõtõl eltérõen az átalakítás kérelmezett idõpontja elõtt

legalább 20 nappal teszi közzé.

6. § Az ECOSTAT Gazdaság- és Társadalomkutató Intézet elnevezése ECOSTAT Kormányzati Hatásvizsgálati Központ

elnevezésre változik, a központi hivatal ezzel az elnevezéssel mûködik tovább.

Dr. Navracsics Tibor s. k.,
miniszterelnök-helyettes

M A G Y A R K Ö Z L Ö N Y • 2010. évi 202. szám 32081


