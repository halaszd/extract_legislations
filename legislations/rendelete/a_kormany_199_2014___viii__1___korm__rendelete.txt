A Kormány 199/2014. (VIII. 1.) Korm. rendelete
a Forster Gyula Nemzeti Örökségvédelmi és Vagyongazdálkodási Központról

A Kormány az Alaptörvény 15. cikk (2) bekezdésében meghatározott eredeti jogalkotói hatáskörében,
a 2. alcím tekintetében a kulturális örökség védelméről szóló 2001. évi LXIV. törvény 93. § (1) bekezdés b) és r) pontjában,
a 16. § tekintetében a világörökségről szóló 2011. évi LXXVII. törvény 14. § (1) bekezdés a), c) és d) pontjában
kapott felhatalmazás alapján,
az Alaptörvény 15. cikk (1) bekezdésében meghatározott feladatkörében eljárva a következőket rendeli el:

1. A Forster Gyula Nemzeti Örökségvédelmi és Vagyongazdálkodási Központ jogállása, szervezete

1. §  A  Forster Gyula Nemzeti Örökségvédelmi és Vagyongazdálkodási Központ (a  továbbiakban: Központ) a  kulturális
örökség védelméért felelős miniszter (a  továbbiakban: miniszter) irányítása alá tartozó, központi hivatalként
működő központi költségvetési szerv.

2. §  A Központot elnök vezeti.

3. §  A  Központ önálló feladat- és hatáskörrel rendelkező – jogi személyiség nélküli – országos illetékességű első fokú
szerve
a) a Műtárgyfelügyeleti Iroda és
b) a Nyilvántartási Iroda,
amelyek hatósági ügyeiben a másodfokú hatóság a Központ elnöke.

2. A Központ hatósági feladatai

4. §  A Műtárgyfelügyeleti Iroda a Kormány által kijelölt első fokú kulturális örökségvédelmi hatóságként ellátja
a) a kulturális javak vonatkozásában a kulturális örökségvédelmi hatósági feladatokat, amelyek különösen

  1.  a  kulturális örökség védelméről szóló 2001.  évi LXIV.  törvény (a  továbbiakban: Kötv.) 47–50.  §-a
alapján a kulturális javak védetté nyilvánítása és védettségének megszüntetése,

  2.  a védetté nyilvánított gyűjteményekhez vagy tárgyegyüttesekhez tartozó kulturális javak esetében
a  Kötv. 51.  § (2)  bekezdése szerinti elidegenítéséhez vagy őrzési helyének 90 napot meghaladó
megváltoztatásához szükséges hozzájárulás,

  3.  a kulturális javak esetében a Kötv. 52. § (2) bekezdése szerinti helyszíni ellenőrzés,
4.  a Kötv. 53/A. §-a alapján az eltűnt kulturális javak körözésének elrendelése,
5.  a  Kötv. 54–58.  §-a, valamint a  kulturális javak kiviteléről szóló, 2008. december 18-i 116/2009/EK

tanácsi rendelet, továbbá a  kulturális javak kiviteléről szóló 3911/92/EGK tanácsi rendelet
végrehajtására vonatkozó rendelkezések megállapításáról szóló 752/93/EGK rendelet módosításáról
szóló, 2004. április 7-i 656/2004/EK bizottsági rendelet alapján a  kulturális javak kivitelével
kapcsolatos hatósági feladatok,

  6.  a Kötv. 59–60. §-a szerinti nyilvántartásba vételi feladatok,
7.  a kulturális javak esetében a Kötv. 61/A. §-a szerinti, fémkereskedelmi tevékenység céljára történő

átadás engedélyezésére irányuló eljárások és döntések,
8.  a  védetté nyilvánított kulturális javak esetében a  Kötv. 63.  § (3)  bekezdése szerinti építésügyi

hatósági vagy más hatósági engedélyhez nem kötött megóvási (konzerválási), restaurálási vagy
átalakulási munkák engedélyezése,

  9.  a  Kötv. 64.  § d)  pontja szerinti döntés arról, hogy valamely tárgy vagy jelenség az  ingó kulturális
örökség körébe tartozik-e,

10.  a Kötv. 67. § (1) és (2) bekezdése szerinti hatósági döntés,
11.  a Kötv. 67. § (3) bekezdése szerinti döntések és intézkedések meghozatala, a b) pont kivételével,
12.  a Kötv. 68. §-a alapján a kulturális javakkal kapcsolatos döntéshozatal,
13.  a Kötv. 69. §-a alapján tűrési kötelezettség előírása,
14.  a  Kötv. 78.  §-a és 79.  §-a szerinti intézkedés a  kulturális javak megóvása és hozzáférhetősége

érdekében,
15.  a Kötv. 82. §-a alapján intézkedés az örökségvédelmi bírság kiszabása iránt,



M A G Y A R  K Ö Z L Ö N Y  •  2014. évi 108. szám 11977

b) a lopott vagy jogellenesen külföldre vitt kulturális javak nemzetközi visszaadásáról szóló, Rómában, 1995. év
június hó 24. napján aláírt UNIDROIT Egyezmény kihirdetéséről szóló 2001. évi XXVIII. törvény 3. §-a szerinti
megbízott illetékes hatósági feladatokat,

c) a  jogellenesen kivitt kulturális javak visszaszolgáltatásáról szóló 2001.  évi LXXX.  törvény 7.  §-a szerinti,
a kulturális javak visszaszolgáltatásával kapcsolatos állami feladatokat,

d) a  lefoglalás és a  büntetőeljárás során lefoglalt dolgok kezelésének, nyilvántartásának, előzetes
értékesítésének és megsemmisítésének szabályairól, valamint az  elkobzás végrehajtásáról szóló 11/2003.
(V. 8.) IM–BM–PM együttes rendelet 94. §-a szerinti, elkobzott kulturális javak közgyűjteményi elhelyezésére
irányuló feladatokat,

e) a  bíróságon kezelt letétekről szóló 27/2003. (VII. 2.) IM rendelet 7.  §-a szerinti, bírósági letétként kezelt
kulturális javakkal kapcsolatos feladatokat,

f ) a  kölcsönzött kulturális javak különleges védelméről szóló 2012.  évi XCV.  törvényben meghatározott
kulturális örökségvédelmi hatósági feladatokat, valamint

g) a Kötv. 71. § (2) bekezdés a) és f ) pontja szerinti közhiteles hatósági nyilvántartás vezetését.

5. § (1) A  Nyilvántartási Iroda a  Kormány által kijelölt első fokú kulturális örökségvédelmi hatóságként a  Kötv. 71.  §
(1) bekezdése szerint ellátja
a) a régészeti lelőhelyek,
b) a régészeti feltárási engedélyek,
c) a védetté nyilvánított régészeti lelőhelyek,
d) a műemlékek, műemléki jelentőségű területek, műemléki környezetek és történeti tájak
központi, közhiteles nyilvántartás elektronikus adatkezelésével kapcsolatos hatósági és szakmai feladatokat.

 (2) A  Nyilvántartási Iroda az  országos építészeti nyilvántartást vezető szervezet, az  örökségvédelmi hatóság,
a  földhivatalok, valamint a települési jegyzők számára elektronikus hozzáférést biztosít az általa kezelt, a régészeti
örökség és a műemléki értékek védelmével összefüggő feladataik ellátásához szükséges adatokhoz.

3. A Központ kulturális örökségvédelemmel kapcsolatos nem hatósági feladatai

6. §  A Központ a Kötv. 7/A. §-ában foglaltak érdekében részt vesz a régészeti örökség védelmével kapcsolatos feladatok
ellátásában, amelyek körében
a) közreműködik a régészeti örökség felkutatásában,
b) gondoskodik – a  szerzői jogi rendelkezésekkel összhangban – a  régészeti örökséggel összefüggő

tudományos adatbázis létrehozásáról, fenntartásáról, a tudományos eredmények hozzáférhetővé tételéről,
c) végzi a lelőhelyek felülvizsgálatát és klasszifikációját,
d) gondoskodik a Kötv. 14. § (1) bekezdése szerint a régészeti lelőhelyek védetté nyilvánításának és a Kötv. 18. §

(2) bekezdése szerint a védetté nyilvánítás megszüntetésének az előkészítéséről,
e) intézkedik a  Kötv. 15.  § (3)  bekezdése szerint a  védetté nyilvánítás tényének az  ingatlan-nyilvántartásba

történő bejegyzése iránt,
f ) adatokat szolgáltat az Ásatási Bizottság feladatainak ellátásához, valamint
g) közreműködik a Kötv. 16. §-a szerint a védetté nyilvánított régészeti lelőhelyek ellenőrzésében.

7. § (1) A  Központ a  Kötv. 28.  §-ában foglaltak érdekében részt vesz a  műemlékvédelemmel kapcsolatos feladatok
ellátásában, amelyek körében
a) lefolytatja a  Kötv. 29.  § (2)  bekezdése szerint a  műemléki értékek védetté nyilvánításának és a  Kötv. 35.  §

(2) bekezdése szerint a védetté nyilvánítás megszüntetésének előkészítését,
b) intézkedik a  Kötv. 74.  §-a szerint a  védetté nyilvánítás tényének az  ingatlan-nyilvántartásba történő

bejegyzése iránt, valamint
c) közreműködik a  Központi Építészeti-műszaki Tervtanács műemléki testület működésével kapcsolatos

feladatok ellátásában.
(2) A Központ a Kötv. 63. § (6) bekezdésében meghatározott tudományos feladatainak körében különösen

a) végzi az  ország műemléki értékeinek feltárását, azonosítását, meghatározását és dokumentálását,
a műemléki értékekre vonatkozó forrásdokumentumok gyűjtését,

b) a  műemléki értékkel és annak megőrzésével kapcsolatos metodikai kutatásokat végez és végeztet,
közreműködik a szakmai ajánlások kidolgozásában és közzétételében,



11978 M A G Y A R  K Ö Z L Ö N Y  •  2014. évi 108. szám

c) a  műemlékek központi nyilvántartásának keretein belül gondoskodik a  műemléki értékekkel összefüggő
tudományos adatbázis létrehozásáról, fenntartásáról,

d) végzi a műemlékállomány és a központi nyilvántartás revízióját,
e) kezdeményezi és irányítja – kutatás-módszertani céllal – a műemlékek épületkutatását,
f ) részt vesz a  műemlékekhez kötődő szakrestaurálások előkészítésében és közreműködik a  kivitelezés

folyamatában,
g) ellát szakértői feladatokat, különösen az értékleltár, az építéstörténeti kutatási dokumentáció, a kerttörténeti

tudományos dokumentáció készítését, valamint
h) vezeti a  Kötv. 71.  § (2)  bekezdésében szereplő, a  Kötv. 72.  § (1)  bekezdése alapján közhiteles hatósági

nyilvántartásnak nem minősülő nyilvántartásokat.

8. § (1) A  Központ szakmai tanácsadó testületként működteti a  Kulturális Javak Bizottságát, amely a  kulturális javakkal
kapcsolatos hatósági és egyéb szakmai döntések előkészítésében segíti a Központ munkáját.

 (2) A Kulturális Javak Bizottsága nyolctagú testület, amelynek egy-egy tagját
a) a Magyar Tudományos Akadémia,
b) a Magyar Művészeti Akadémia,
c) a Magyar Nemzeti Múzeum,
d) az Országos Széchényi Könyvtár,
e) a Szépművészeti Múzeum,
f ) a Magyar Nemzeti Levéltár,
g) a Magyar Műkereskedők és Galériák Országos Szövetsége, valamint
h) a miniszter
jelölése alapján 2 évre a Központ elnöke kéri fel.

9. §  A Kormány a Kötv. 86. §-a szerinti elővásárlási jogot gyakorló szervnek a Központot jelöli ki.

10. §  A  Központ közreműködik a  miniszternek az  állami vagyonnal való gazdálkodásról szóló 254/2007. (X. 4.)
Korm. rendeletben és a Kötv. 44. §-ában a miniszternek adott feladatainak ellátásában.

11. §  A Központ kulturális örökségvédelmi szakmai feladatai körében ellátja különösen az alábbi feladatokat:
a) a  kulturális örökséggel kapcsolatos dokumentumok gyűjtése, feldolgozása, nyilvántartása, közzététele,

a kulturális örökséggel kapcsolatos gyűjtemények kezelése és gyarapítása;
b) szakmai továbbképzés, oktatás;
c) a kulturális örökségi értékek osztályozása, értékhierarchiájának kidolgozása;
d) a kulturális örökséggel kapcsolatos kutatási és innovációs tevékenység; valamint
e) a kulturális örökség védelmével, kezelésével, fenntartható, integrált szemléletű használatával
kapcsolatos ajánlások kidolgozása, nemzeti és nemzetközi stratégiaalkotásban való részvétel.

12. §  A Központ a kulturális javakkal kapcsolatos tevékenysége körében ellátja különösen az alábbi feladatokat:
a) gyakorolja a Kötv. 51. § (4) bekezdése és 86. § (1) bekezdés b) pontja szerinti állami elővásárlási jogot;
b) ellátja a Kötv. 64. § a) pontja szerinti, a kulturális javak visszakövetelésével, illetve visszaadásával kapcsolatos

teendőket;
c) a  Kötv. 64.  § b)  pontja szerint részt vesz a  jogtalanul eltulajdonított kulturális javak nemzetközi

információcseréjében; valamint
d) a  kulturális javak hatékonyabb védelme érdekében – a  vonatkozó együttműködési megállapodásban

vállaltak szerint – támogatást nyújt a rendőrség és a vámhatóság munkájához.

13. §  A Központ a kulturális örökségvédelemmel kapcsolatos társadalmi együttműködés előmozdítása érdekében ellátja
különösen az alábbi feladatokat:
a) a  kulturális örökségvédelmet érintő szakmai és társadalmi együttműködés lehetőségeinek kidolgozása,

megvalósítása;
b) a kulturális örökség értékének társadalmi tudatosítása;
c) a kulturális örökség gazdasági és társadalmi támogatói körének kiépítése és szervezése; valamint
d) együttműködés kialakítása a kulturális örökségvédelmi területen működő szakmai és civil szervezetekkel.



M A G Y A R  K Ö Z L Ö N Y  •  2014. évi 108. szám 11979

4. A Központ vagyongazdálkodási és szolgáltatási tevékenységgel kapcsolatos feladatai

14. § (1) A Központ vagyongazdálkodási és szolgáltatási tevékenységei keretében elősegíti a kulturális örökség fenntartható,
hosszú távú hasznosítását, az  örökség megőrzésében és kezelésében kötelezettséggel bíró állami és nem állami
szereplők feladatainak ellátását, és feltárja a hazai kulturális örökségben rejlő erőforrásokat.

 (2) A Központ vagyongazdálkodási és szolgáltatási tevékenysége körében ellátja különösen az alábbi feladatokat:
a) a  kulturális örökségi értékek felderítésével, kutatásával és hasznosításával kapcsolatos módszertan

kidolgozása és terjesztése;
b) a  kulturális örökség kezelésével kapcsolatos információk nyújtása, hasznosítással kapcsolatos tanácsadás,

pályázati tanácsadás és közreműködés, fejlesztéssel, felújítással kapcsolatos tanácsadás, tervpályázati eljárás
lebonyolítása;

c) a  veszélyeztetett műemlékek helyzetének konszolidálásában, kutatásában, dokumentálásában, hasznosítási
javaslatok készítésében való közreműködés;

d) a  kulturális örökséget érintő fejlesztési programok kidolgozásában, nyomon követésében, a  stratégiai és
operatív folyamatokban való közreműködés;

e) a kulturális örökségre alapozott projektek kidolgozása, megvalósítása, koordinálása; valamint
f ) szakmai tanácsadási és szakértői tevékenység ellátása és koordinálása.

15. §  A  Központ a  kezelésében lévő állami tulajdonú műemlékekkel, műemlék-együttesekkel és berendezéseikkel,
továbbá műemléki értékekkel és régészeti lelőhelyekkel kapcsolatban gondoskodik
a) azok fenntartásáról, fejlesztéséről, hasznosításáról, üzemeltetéséről,
b) a muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény

szerinti közgyűjteményi feladatok ellátásáról,
c) múzeumi, közművelődési és más kulturális szolgáltatások nyújtásáról.

5. A Központ világörökségi és nemzetközi feladatai

16. §  A  Központ a  világörökséggel kapcsolatos tevékenysége körében közreműködik a  miniszternek a  világörökségről
szóló törvényben, a  világörökségi kezelési tervről, a  világörökségi komplex hatásvizsgálati dokumentációról és
a világörökségi várományos helyszínekről szóló kormányrendeletben, valamint a világörökségi gondnokságról szóló
miniszteri rendeletben meghatározott feladatainak végrehajtásában.

17. §  A Központ a nemzetközi tevékenysége körében ellátja különösen az alábbi feladatokat:
a) együttműködés multilaterális nemzetközi kormányzati, szakmai nem kormányzati és a szakterületen működő

civil szervezetekkel, részvétel azok munkájában, nemzetközi projektek végrehajtásában;
b) részvétel kétoldalú államközi együttműködésben, így különösen a  szomszéd országokkal kötött

megállapodások egyes elemeinek előkészítésében, végrehajtásának koordinálásában és megvalósításában;
c) egy-, illetve többoldalú együttműködés más országok társintézményeivel egyedi programok, projektek,

illetve folyamatos szervezeti – így különösen meghatározott országcsoportokat érintő vagy regionális szinten
megvalósuló – együttműködés keretei között;

d) közreműködés a miniszter határon túli kulturális örökséggel kapcsolatos feladatainak ellátásában;
e) közreműködik az Európai örökség cím elnyerésére pályázó helyszínek nemzeti szintű előzetes kiválasztására

vonatkozó feladatok végrehajtásában; valamint
f ) részt vesz a  kulturális javakra vonatkozó európai uniós jogi szabályozás végrehajtásával kapcsolatos

tanácsadó testület munkájában.

6. Záró rendelkezések

18. §  Ez a rendelet a kihirdetését követő 5. napon lép hatályba.

19. §  E rendelet rendelkezéseit az e rendelet hatálybalépésekor folyamatban lévő ügyekben is alkalmazni kell.



11980 M A G Y A R  K Ö Z L Ö N Y  •  2014. évi 108. szám

20. § (1) A  Forster Gyula Nemzeti Örökséggazdálkodási és Szolgáltatási Központ elnevezése Forster Gyula Nemzeti
Örökségvédelmi és Vagyongazdálkodási Központra változik.

 (2) Az e rendelet szerint a Központ feladat- és hatáskörébe tartozó azon örökségvédelmi tevékenységek tekintetében,
amelyek e rendelet hatálybalépését megelőzően a Lechner Lajos Tudásközpont Területi, Építésügyi, Örökségvédelmi
és Informatikai Nonprofit Korlátolt Felelősségű Társaság (a  továbbiakban: LLTK) feladat- és hatáskörébe tartoztak
– a  régészeti területen végzett szakértői tevékenység felügyeletének ellátását kivéve –, az  e  feladatokhoz és
hatáskörökhöz kapcsolódó jogviszonyok tekintetében a  Központ az  LLTK jogutóda. Az  LLTK az  örökségvédelmi
feladatok ellátására rendelkezésére bocsátott központi költségvetési támogatással elszámol, a  támogatás arányos
részét az  államháztartásra vonatkozó jogszabályok és a  jogutódlás megvalósításával kapcsolatos megállapodás
rendelkezései szerint a Központnak 2014. augusztus 15-i fordulónappal, 2014. szeptember 15-ig átadja.

 (3) Az  e  rendelet szerint a  miniszter feladat- és hatáskörébe utalt szakértői tevékenység tekintetében az  e  rendelet
hatálybalépését megelőzően az  LLTK feladat- és hatáskörébe tartozó, illetve a  Magyar Építész Kamara
(a  továbbiakban: MÉK) feladat- és hatáskörébe tartozó felügyeleti jogviszony tekintetében a  miniszter az  LLTK és
a MÉK jogutódja.

 (4) E rendelet nem érinti a Kulturális Javak Bizottsága tagjainak az e rendelet hatálybalépésekor fennálló jogviszonyát.

21. §  A  4.  § a)  pont 5.  alpontja a  kulturális javak kiviteléről szóló, 2008. december 18-i 116/2009/EK tanácsi rendelet,
továbbá a  kulturális javak kiviteléről szóló 3911/92/EGK tanácsi rendelet végrehajtására vonatkozó rendelkezések
megállapításáról szóló 752/93/EGK rendelet módosításáról szóló, 2004. április 7-i 656/2004/EK bizottsági rendelet
végrehajtásához szükséges rendelkezéseket állapít meg.

22. §  A  régészeti örökséggel és a  műemléki értékkel kapcsolatos szakértői tevékenységről szóló 439/2013. (XI. 20.)
Korm. rendelet 3. §-a helyébe a következő rendelkezés lép:
„3. § A Kormány a szakértői tevékenység felügyeletét ellátó hatóságként a minisztert (a továbbiakban: hatóság) jelöli ki.”

23. §  Hatályát veszti
a) a Forster Gyula Nemzeti Örökséggazdálkodási és Szolgáltatási Központról szóló 310/2012. (XI. 6.)

Korm. rendelet,
b) a régészeti örökség és a  műemléki érték védelmével kapcsolatos szabályokról szóló 393/2012. (XII. 20.)

Korm. rendelet 42. §-a.

  Orbán Viktor s. k.,
miniszterelnök



M A G Y A R  K Ö Z L Ö N Y  •  2014. évi 108. szám 11981

V. A Kormány tagjainak rendeletei
