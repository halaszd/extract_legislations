A Kormány 321/2013. (VIII. 28.) Korm. rendelete
a társadalombiztosítás ellátásaira és a magánnyugdíjra jogosultakról, valamint e szolgáltatások fedezetéről
szóló 1997. évi LXXX. törvény végrehajtásáról szóló 195/1997. (XI. 5.) Korm. rendelet módosításáról

A Kormány a  társadalombiztosítás ellátásaira és a  magánnyugdíjra jogosultakról, valamint e  szolgáltatások fedezetéről szóló
1997. évi LXXX. törvény 58. § (1) bekezdés b) pontjában kapott felhatalmazás alapján, az Alaptörvény 15. cikk (1) bekezdésében
foglalt feladatkörében eljárva a következőket rendeli el:

1. §  A társadalombiztosítás ellátásaira és a  magánnyugdíjra jogosultakról, valamint e  szolgáltatások fedezetéről
szóló 1997. évi LXXX. törvény végrehajtásáról szóló 195/1997. (XI. 5.) Korm. rendelet 4.  §-a a  következő (6) és
(7) bekezdéssel egészül ki:
„(6) A járulékok és a foglalkoztatói kötelezettségek tekintetében a Tbj. 5. § (1) bekezdés b) pontjában meghatározott
tanulmányokat folytató tanulónak, hallgatónak az a személy minősül, aki
a) nappali rendszerű oktatás keretében a  nemzeti köznevelésről szóló törvény szerinti tanulói jogviszonnyal
rendelkezik,
b) nappali rendszerű oktatás keretében a  nemzeti felsőoktatásról szóló törvény szerinti nem szünetelő (aktív)
hallgatói jogviszonnyal rendelkezik, vagy
c) az a) vagy b) pont szerinti jogviszonya megszűnését követően diákigazolványra jogosult, a diákigazolványra való
jogosultsága lejártáig.
(7) A (6) bekezdésben foglaltakat
a) a köznevelési intézmény által kiállított tanulói jogviszony-igazolás, vagy
b) a felsőoktatási intézmény által kiállított hallgatói jogviszony-igazolás, vagy
c) az  oktatási igazolványokról szóló 362/2011. (XII. 30.) Korm. rendelet szerint a  közreműködő intézmény által
a tárgyidőszakra kiadott, érvényesítő matricával ellátott, nappali típusú diákigazolvány, vagy
d) az oktatási igazolványokról szóló 362/2011. (XII. 30.) Korm. rendelet szerint a tanköteles kor felső határát az adott
tanévben betöltő tanuló esetén az érvényesítő matrica nélküli diákigazolvány, vagy
e) a  közreműködő intézmény által kiadott, a  c)  pont szerinti diákigazolványra való jogosultságról szóló igazolás
tanúsítja.”

2. §  Ez a rendelet a kihirdetését követő napon lép hatályba.

  Orbán Viktor s. k.,
miniszterelnök



66320 M A G Y A R  K Ö Z L Ö N Y  •  2013. évi 141. szám
