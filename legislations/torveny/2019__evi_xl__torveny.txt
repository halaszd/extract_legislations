2019. évi XL. törvény
a mezőgazdasági termékpiacok szervezésének egyes kérdéseiről, a termelői és a szakmaközi szervezetekről
szóló 2015. évi XCVII. törvény módosításáról, valamint a Nemzeti Földügyi Központ létrehozásával
összefüggő egyes törvénymódosításokról*

1. §  A Nemzeti Földalapról szóló 2010. évi LXXXVII. törvény (a továbbiakban: NFAtv.) a következő 34/A. §-sal egészül ki:
„34/A. § A Nemzeti Földalapkezelő Szervezet 2019. július 1-jén átalakulással megszűnik. A Nemzeti Földalapkezelő
Szervezet általános jogutódja az NFK.”

2. §  Az NFAtv.
a) 3.  § (1)  bekezdésében a  „Nemzeti Földalapkezelő Szervezet (a  továbbiakban: NFA)” szövegrész helyébe

a „Nemzeti Földügyi Központ (a továbbiakban: NFK)”,
b) 3.  § (1), (3) és (3a)  bekezdésében, 18.  § (1) és (3)–(5)  bekezdésében, 19.  § (2) és (4)  bekezdésében, 19/A.  §

(2)  bekezdésében, 21.  § (1)–(2) és (4)–(5)  bekezdésében, 22.  § (3)  bekezdésében, 23.  § (1)  bekezdésében
az „NFA” szövegrész helyébe az „NFK”,

c) 4.  § (1)–(7) és (9)  bekezdésében, 5.  §-ában, 6.  § a), b) és e)  pontjában, 7.  § (1)  bekezdés b), c) és
f )  pontjában, 7.  § (2)  bekezdésében, 8.  § (1)  bekezdés c), g) és i)  pontjában, 8.  § (3)  bekezdésében,
9.  § (5) és (6)  bekezdésében, 11.  § (1) és (4)  bekezdésében, 12.  § (1) és (2)  bekezdésében, 16.  § (3),
(6) és (6a)  bekezdésében, 16/A.  § (2)  bekezdésében, 16/A.  § (3) és (4)  bekezdésében, 17.  § (1) és

* A törvényt az Országgyűlés a 2019. április 1-jei ülésnapján fogadta el.



2144 M A G Y A R  K Ö Z L Ö N Y  •  2019. évi 64. szám

(2)  bekezdésében, 17/A.  § (2)  bekezdésében, 24/A.  §-ában, 25.  §-ában, 26.  § (1)–(3)  bekezdésében,
27.  §-ban, 30.  § (2)  bekezdésében, 31.  § (1)–(2)  bekezdésében, 31/A.  § (1) és (4)–(6)  bekezdésében, 34.  §
(1)–(2) bekezdésében, (5) bekezdésében és a (6)–(6a) bekezdésében az „NFA” szövegrész helyébe az „NFK”,

d) 8.  § (1)  bekezdés b)  pontjában az  „NFA tevékenysége” helyébe az  „NFK-nak a  Nemzeti Földalap feletti
tevékenysége”,

e) 10. § (1) bekezdésében a „négy tagját” szövegrész helyébe a „hat tagját”,
f ) 4.  § (3)  bekezdés c)  pontjában, 10.  § (2)  bekezdés c)  pontjában, 11.  § (1)  bekezdésében, 12.  §

(2) bekezdésében, 16/A. § (1) bekezdésében, 17. § (2) bekezdésében, 30. § (1) bekezdés a) pontjában, 34. §
(3) bekezdés g) pontjában az „NFA-val” szövegrész helyébe az „NFK-val”,

g) 19. § (1) bekezdés e) pontjában az „NFA-val” szövegrész helyébe az „NFK-val”,
h) 16. § (7) bekezdésében, 16/A. § (1)–(2) és (4) bekezdésében az „NFA-nak” szövegrész helyébe az „NFK-nak”,
i) 24. § (1) bekezdésében az „NFA-hoz” szövegrész helyébe az „NFK-hoz”,
j) 29. §-ában az „NFA-át” szövegrész helyébe az „NFK-t”,
k) 7. § (1) bekezdés a), e) és g) pontjában, 31/A. § (3) bekezdésben az „NFA-t” szövegrész helyébe az „NFK-t”,
l) 4.  § (5)  bekezdésében a „közszolgálati tisztviselőkről szóló törvénynek a  kormánytisztviselőkre” szövegrész

helyébe a  „kormányzati igazgatásról szóló törvénynek a  kormánytisztviselőkre vonatkozó rendelkezései,
az NFK álláshelyeire pedig a kormányzati igazgatási létszámgazdálkodásra”

szöveg lép.

3. §  A földmérési és térképészeti tevékenységről szóló 2012. évi XLVI. törvény 34.  § (4)  bekezdésében az „a miniszter”
szövegrész helyébe az „az agrárpolitikáért felelős miniszter” szöveg lép.

4. §  A mezőgazdasági termékpiacok szervezésének egyes kérdéseiről, a  termelői és a  szakmaközi szervezetekről szóló
2015. évi XCVII. törvény (a továbbiakban: Mgtp.) 7. § (3) bekezdése helyébe a következő rendelkezés lép:
„(3) Az (1) és (2) bekezdésben meghatározott kötelezettség betartását a mezőgazdasági igazgatási szerv ellenőrzi.
Amennyiben a  mezőgazdasági igazgatási szerv megállapítja a  kötelezettség megszegését, ágazatfelügyeleti
bírságot szab ki, amelynek legkisebb mértéke tízezer forint, legmagasabb mértéke 50 millió forint, de legfeljebb
az elmarasztalt szerződő fél által a jogsértést megállapító határozat meghozatalát megelőző üzleti évben elért nettó
árbevétel tíz százaléka.”

5. §  Az Mgtp. 7/A. §-a helyébe a következő rendelkezés lép:
„7/A.  § (1) Magyarországon történő feldolgozása esetén kötelező írásba foglalni a  feldolgozásra alaptermékként
beszállított
a) meggy és
b) alma
értékesítésére irányuló szerződést.
(2) Az (1) bekezdés szerinti szerződésnek a beszállított termékekért fizetendő árat
a) rögzített módon, illetve
b) meghatározott tényezők összesítése alapján számítva
kell tartalmaznia.
(3) Az  (1)  bekezdés szerinti szerződésnek egyebekben meg kell felelnie a  Rendelet 168.  cikk (4)  bekezdésében
meghatározott követelményeknek. A  (2)  bekezdés b)  pontja vonatkozásában a  Rendelet 168.  cikk (4)  bekezdés
c) pontja i. alpontjának második francia bekezdésében foglaltakat kell alkalmazni.
(4) A  feldolgozó által az  adott évben feldolgozandó gyümölcs legalább 60 százalékának felvásárlására irányuló
(1) bekezdés szerinti szerződésnek
a) meggy esetében az adott év május 15. napjáig,
b) alma esetében az adott év augusztus 1. napjáig
hatályba kell lépnie.
(5) Az (1)–(4) bekezdésben meghatározott kötelezettség betartását a mezőgazdasági igazgatási szerv ellenőrzi. Ha
a  mezőgazdasági igazgatási szerv megállapítja a  kötelezettség megszegését, ágazatfelügyeleti bírságot szab ki,
amelynek legkisebb mértéke tízezer forint, legmagasabb mértéke 50 millió forint.
(6) Az (1)–(4) bekezdésben foglaltak a gazdasági társaság tagja mint beszállító által a gazdasági társasággal kötött
szerződésre nem vonatkoznak, ha teljesülnek azok a  feltételek, amelyeket a  Rendelet 168.  cikk (5)  bekezdése
a szövetkezetek esetében előír.



M A G Y A R  K Ö Z L Ö N Y  •  2019. évi 64. szám 2145

(7) Nem kell alkalmazni a  (4)  bekezdésben foglaltakat annak a  feldolgozónak, amely az  adott évben legfeljebb
100 tonna meggyet, illetve legfeljebb 200 tonna almát dolgoz fel.”

6. §  Az Mgtp. 5. alcíme a következő 7/C. §-sal egészül ki:
„7/C.  § A Magyarország területén cukrot előállító cukorgyártó vállalkozás és a  cukorrépa-termesztők
érdekképviseletét ellátó szervezet minden gazdasági év december 10. napjáig megkezdi a  Rendelet X.  melléklete
szerinti termékértékesítési szerződésről szóló tárgyalásokat. A  szerződés kötelező tartalmát az  e  törvény
felhatalmazása alapján kiadott miniszteri rendelet határozza meg.”

7. §  Az Mgtp. 8. §-a a következő (7) bekezdéssel egészül ki:
„(7) Az  (5)  bekezdés szerint adatszolgáltatásra kötelezettek e  kötelezettségük teljesítését a  mezőgazdasági
igazgatási szerv ellenőrzi. Ha a  mezőgazdasági igazgatási szerv megállapítja a  kötelezettség megszegését, egy
hónapos határidő kitűzésével felhívja az  adatszolgáltatót a  kötelezettség teljesítésére. Ha az  adatszolgáltató
a  határidő elteltével sem teljesíti a  kötelezettségét, a  mezőgazdasági igazgatási szerv ágazatfelügyeleti bírságot
szab ki, amelynek legkisebb mértéke tízezer forint, legmagasabb mértéke 1 millió forint, de legfeljebb a  piaci
szereplő által a  jogsértést megállapító határozat meghozatalát megelőző üzleti évben elért nettó árbevétel öt
százaléka.”

8. §  Az Mgtp. 28. § (1) bekezdése a következő m) és n) ponttal egészül ki:
[Felhatalmazást kap a miniszter, hogy]
„m) a cukorágazatban kötelezően alkalmazandó szerződés szabályait,
n) a meggy és az alma feldolgozására irányuló szerződésekkel kapcsolatban szolgáltatandó, személyes adatnak nem
minősülő adatokat és az adatszolgáltatási kötelezettség részletszabályait”
[rendeletben állapítsa meg.]

9. §  Hatályát veszti
a) a  szakképzésről szóló 2011. évi CLXXXVII. törvény 4/A.  § (2)  bekezdésének a  „ , a  térképészetért felelős

miniszter” szövegrésze;
b) az Mgtp. 20. § (4) bekezdése.

10. § (1) Ez a törvény – a (2) bekezdésben foglalt eltéréssel – a kihirdetését követő 16. napon lép hatályba.
(2) A 2. § a)–d) és f )–k) pontja 2019. július 1-jén lép hatályba.

11. §  E törvény 2. § a), b) és g) pontja az Alaptörvény 38. cikk (1) bekezdése alapján sarkalatosnak minősül.

 Áder János s. k.,  Kövér László s. k.,
köztársasági elnök az Országgyűlés elnöke



2146 M A G Y A R  K Ö Z L Ö N Y  •  2019. évi 64. szám

III. Kormányrendeletek
