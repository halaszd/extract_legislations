A Kormány 1239/2016. (V. 13.) Korm. határozata
egy budapesti kajak-kenu szlalom pálya megvalósíthatóságáról és lehetséges helyszíneinek vizsgálatáról

A Kormány a  nemzeti vagyon gyarapítása és modernizációja szükségességét, a  hazai verseny-, utánpótlás- és szabadidősport
számára magasabb színvonalú sportszolgáltatások nyújtását, az  olimpiai felkészülés sportszakmai feltételeinek megfelelő
biztosítását, valamint a  fővárosi terület- és életminőség-fejlesztési szempontokat szem előtt tartva az  állami tulajdonú
sportinfrastruktúra-fejlesztések támogatása érdekében
1. felhívja az  egyes kiemelt jelentőségű budapesti beruházásokért felelős kormánybiztost, hogy egy budapesti

kajak-kenu szlalom pálya (a  továbbiakban: létesítmény) előkészítésének érdekében, a  Magyar Kajak-Kenu
Szövetséggel együttműködve gondoskodjon a  megvalósítás feltételeit, helyszínét, a  szükséges forrásigényt és
ütemezést, a  működtetés feltételrendszerét, valamint a  várható környezeti, környezetvédelmi hatásokat magában
foglaló Megvalósíthatósági Tanulmány elkészítéséről;

Felelős: egyes kiemelt jelentőségű budapesti beruházásokért felelős kormánybiztos
Határidő: 2016. szeptember 30.

 2. felhívja az  egyes kiemelt jelentőségű budapesti beruházásokért felelős kormánybiztost, hogy az  1.  pont szerinti
Megvalósíthatósági Tanulmány ismeretében, illetve az  abban foglalt tények és megállapítások alapján készítsen
a létesítmény megvalósítására vonatkozó beruházási programot, majd azt nyújtsa be a Kormány részére.

Felelős: egyes kiemelt jelentőségű budapesti beruházásokért felelős kormánybiztos
Határidő: 2016. december 31.

  Orbán Viktor s. k.,
miniszterelnök
