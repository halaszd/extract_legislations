A Kormány 1579/2013. (VIII. 28.) Korm. határozata
az adóügyekben történő kölcsönös adminisztratív segítségnyújtásról szóló Egyezmény és az adóügyekben
történő kölcsönös adminisztratív segítségnyújtásról szóló Egyezményt módosító Jegyzőkönyv szövegének
végleges megállapítására adott felhatalmazásról

A Kormány
1. egyetért az  adóügyekben történő kölcsönös adminisztratív segítségnyújtásról szóló Egyezmény (a  továbbiakban:

Egyezmény) és az  adóügyekben történő kölcsönös adminisztratív segítségnyújtásról szóló Egyezményt módosító
Jegyzőkönyv (a továbbiakban: Jegyzőkönyv) bemutatott szövegével;

 2. felhatalmazza a  nemzetgazdasági minisztert vagy az  általa kijelölt személyt az  Egyezmény és a  Jegyzőkönyv
bemutatott szövegének – a megerősítés fenntartásával történő – végleges megállapítására;

 3. felhívja a külügyminisztert, hogy az Egyezmény és a Jegyzőkönyv szövegének végleges megállapításához szükséges
meghatalmazási okiratot adja ki;

 4. elfogadja az  Egyezmény és a  Jegyzőkönyv kihirdetéséről szóló törvénytervezetet, és elrendeli az  Egyezmény és
a  Jegyzőkönyv szövegének végleges megállapítását követően annak az  Országgyűléshez történő benyújtását.
A Kormány a törvényjavaslat előadójának a nemzetgazdasági minisztert jelöli ki.

  Orbán Viktor s. k.,
miniszterelnök
