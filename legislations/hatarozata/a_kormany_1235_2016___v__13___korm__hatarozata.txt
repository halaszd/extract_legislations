A Kormány 1235/2016. (V. 13.) Korm. határozata
az infokommunikációs tárgyú beszerzések, valamint az infokommunikációs infrastruktúra központi
nyilvántartásáról

A Kormány egyetért az  infokommunikációs tárgyú beszerzések, valamint az  infokommunikációs infrastruktúra teljes
körű nyilvántartásának szükségességével – ide nem értve a  nemzetbiztonsági szolgálatokat, a  Terrorelhárítási Központot,
a  törvényben meghatározott zárt célú elektronikus információs rendszert (a  nemzetbiztonsági, honvédelmi, rendészeti,
diplomáciai információs feladatok ellátását biztosító, rendeltetése szerint elkülönült elektronikus információs rendszer), valamint
a minősített adatokat tartalmazó beszerzéseket és infokommunikációs infrastruktúrát –, és
1. felhívja a  nemzeti fejlesztési minisztert, hogy működtesse és – szükség esetén – fejlessze tovább a  Központi

Informatikai Beszerzési Rendszert (a  továbbiakban: KIBER), továbbá alakítsa ki a  rendszerhez való hozzáférés
jogosultsági rendszerét;

Felelős: nemzeti fejlesztési miniszter
Határidő: folyamatos
a hozzáférési jogosultsági rendszer kialakítására 2016. május 31.



M A G Y A R  K Ö Z L Ö N Y  •  2016. évi 69. szám 5389

 2. felhívja a  minisztereket, hogy gondoskodjanak arról, hogy az  egyes minisztériumok és valamennyi, az  irányításuk
vagy felügyeletük alá tartozó költségvetési szerv, valamint az  állam többségi befolyása alá tartozó gazdasági
társaság az  erre rendelkezésre bocsátott, egyedi azonosítást lehetővé tevő elektronikus felületen szolgáltasson
adatot a  KIBER-ben a  tárgyévi infokommunikációs tárgyú beszerzési és közbeszerzési tervadatairól és a  lezajlott
beszerzéseiről;

Felelős: miniszterek
Határidő: 2016. június 15.

 3. felhívja a  minisztereket, hogy gondoskodjanak arról, hogy az  egyes minisztériumok és valamennyi, az  irányításuk
vagy felügyeletük alá tartozó költségvetési szerv, valamint az  állam többségi befolyása alá tartozó gazdasági
társaság az  erre rendelkezésre bocsátott, egyedi azonosítást lehetővé tevő elektronikus felületen szolgáltasson
adatot a KIBER-ben meghatározott valamennyi, a 2. pont hatálya alá nem tartozó infokommunikációs adatáról;

Felelős: miniszterek
Határidő: 2016. szeptember 30.

 4. felhívja a  minisztereket, hogy gondoskodjanak arról, hogy az  egyes minisztériumok és valamennyi, az  irányításuk
vagy felügyeletük alá tartozó költségvetési szerv, valamint az  állam többségi befolyása alá tartozó gazdasági
társaság az erre rendelkezésre bocsátott, egyedi azonosítást lehetővé tevő elektronikus felületen
a) az  első adatszolgáltatást követően évente, tárgyév február 15-éig a  beszerzési tervadatairól szolgáltasson

adatot, valamint
b) a  KIBER-ben rögzített adat megváltozása esetén a  változást haladéktalanul, de legkésőbb 15 napon belül

vezesse át;
Felelős: miniszterek
Határidő: folyamatos

 5. felhívja a nemzeti fejlesztési minisztert, hogy a Kormányzati Informatikai Fejlesztési Ügynökséggel együttműködve
készítsen jelentést a  Kormány számára a  KIBER működésének tapasztalatairól, a  kötelezettek adatszolgáltatási
fegyelméről, valamint a kötelezettek adatszolgáltatása révén az infokommunikációs beszerzések adatairól és egyéb
infokommunikációval kapcsolatos összesített adatokról
a) első alkalommal 2016. november 30-áig,
b) az első jelentést követően évente tárgyév április 30-áig;

Felelős: nemzeti fejlesztési miniszter
Határidő: 2016. november 30.

 6. felhívja a  Miniszterelnökséget vezető minisztert, a  nemzetgazdasági minisztert, valamint a  belügyminisztert,
hogy a  KIBER működésének tapasztalatai alapján vizsgálják felül a  jogszabály alapján fennálló adatszolgáltatási
kötelezettségek körét, és tegyenek javaslatot az adatszolgáltatási folyamatok egyszerűsítésére.

Felelős: Miniszterelnökséget vezető miniszter
nemzetgazdasági miniszter
belügyminiszter
Határidő: 2016. december 31.

  Orbán Viktor s. k.,
miniszterelnök
