A Kormány 1197/2019. (IV. 12.) Korm. határozata
állami tulajdonban álló ingatlanok egyházi jogi személy részére történő ingyenes tulajdonba adásáról

A Kormány
1. az állami vagyonról szóló 2007. évi CVI. törvény 36.  § (3)  bekezdésében biztosított jogkörében eljárva úgy dönt,

hogy az állami tulajdonban álló Gödöllő 4938/1, 4951/4, 4951/6, 4951/12, 4951/13, 4954/1 és 4954/2 helyrajzi számú
ingatlanok (a  továbbiakban: Ingatlanok) ingyenesen a Gödöllői Premontrei Apátság (a  továbbiakban: egyházi jogi
személy) tulajdonába kerüljenek a rend missziós, oktatási és szociális tevékenységeinek ellátása céljából;

 2. felhívja a  nemzeti vagyon kezeléséért felelős tárca nélküli minisztert, hogy a  Magyar Nemzeti Vagyonkezelő
Zártkörűen működő Részvénytársaság (a  továbbiakban: MNV Zrt.) útján tegye meg a  szükséges intézkedéseket
annak érdekében, hogy a  tulajdonosváltozás ingatlan-nyilvántartásba történő bejegyzésére alkalmas szerződés
(a továbbiakban: szerződés) az egyházi jogi személlyel megkötésre kerüljön;

Felelős: nemzeti vagyon kezeléséért felelős tárca nélküli miniszter
Határidő: a közzétételt követő 6 hónapon belül

 3. felhívja a  nemzeti vagyon kezeléséért felelős tárca nélküli minisztert, hogy a  2.  pont szerinti szerződést akként
kösse meg, hogy az  – a  tulajdonátruházási szerződésekre vonatkozó általános jogszabályi követelményeken
túlmenően – tartalmazza:
a) az Ingatlanok tulajdonosi joggyakorló által megállapított forgalmi értékét,
b) az egyházi jogi személy az  Ingatlanokat terhelő kötelezettségeket teljeskörűen átvállalja, ideértve

az esetlegesen felmerülő általános forgalmi adó megtérítését is,
c) az egyházi jogi személy – szükség esetén – saját költségvetése terhére vállalja az  Ingatlanok környezeti

állapotának felmérését, kármentesítését, illetve ha az  Ingatlanokon tervezett tevékenység engedélyköteles,
akkor a szükséges engedélyek megszerzését,

d) az egyházi jogi személy vállalja, hogy a nemzeti vagyonról szóló 2011. évi CXCVI. törvény (a  továbbiakban:
Nvtv.) 13.  § (4)  bekezdés b)  pontjában meghatározott, az  átruházott vagyon hasznosításáról szóló
beszámolási kötelezettségének – a  szerződés hatálybalépését követő évtől kezdődően – minden év
december 31. napjáig írásban tesz eleget,

e) amennyiben az  egyházi jogi személy a  d)  pontban foglalt kötelezettségének nem tesz eleget, az  a)  pont
szerinti bruttó forgalmi érték 5 százalékát mint késedelmi kötbért köteles az  MNV Zrt. erre vonatkozó
felhívásának kézhezvételétől számított 30 napon belül megfizetni,

f ) az Ingatlanokat az  Nvtv. 13.  § (4)  bekezdés a)  pontja szerint az  egyházi jogi személy a  jelen határozatban
és a  szerződésben az  adott ingatlanra megjelölt hasznosítási célnak megfelelően köteles használni és
hasznosítani,

g) ha az egyházi jogi személy az f ) pontban foglalt kötelezettségeinek részben vagy egészben nem tesz eleget,
az  MNV Zrt. az  Nvtv. 13.  § (7) és (8)  bekezdésének megfelelően jár el azzal, hogy az  egyházi jogi személy
a  nemteljesítési kötbért köteles a  felszólítás kézhezvételétől számított 60 napon belül az  MNV Zrt.-nek
megfizetni;

 4. felhívja a nemzeti vagyon kezeléséért felelős tárca nélküli minisztert, hogy tegye meg a szükséges intézkedéseket
annak érdekében, hogy a  szerződés megkötésére kizárólag abban az  esetben kerüljön sor, ha az  egyházi jogi
személy a szerződés általa történő aláírásának időpontjában a tulajdonosi joggyakorlóval szemben lejárt tartozással
nem rendelkezik, továbbá az adózás rendjéről szóló 2017. évi CL. törvény 260. §-a szerinti köztartozásmentes adózói
adatbázisban nyilvántartott köztartozásmentes adózónak minősül, vagy a  köztartozásmentes adózói minőséget
az  egyházi jogi személy az  állami adó- és vámhatóság által 30 napnál nem régebben kiállított köztartozásmentes
adózói minőségről szóló igazolással igazolja.

Felelős: nemzeti vagyon kezeléséért felelős tárca nélküli miniszter
Határidő: a 3. pont szerinti szerződés megkötése során

  Orbán Viktor s. k.,
miniszterelnök



2164 M A G Y A R  K Ö Z L Ö N Y  •  2019. évi 64. szám
