A Kormány 1230/2009. (XII. 30.) Korm. határozata
egyes kormányhatározatok módosításáról,  illetve hatályon kívül helyezésérõl

1. A válságkezelõ program végrehajtásának összehangolásáért felelõs kormánybiztos kinevezésérõl és feladatairól  szóló
1051/2009. (IV. 17.) Korm. határozat hatályát veszti.

2. A jelentõs értékû közbeszerzések megindításának egyes kérdéseirõl  szóló 1132/2009. (VIII. 7.) Korm. határozat
2. pontjában az „a Miniszterelnöki Hivatal igazgatási szakállamtitkára,” szövegrész helyébe az „a Miniszterelnöki
Hivatalt vezetõ miniszter által kijelölt egy további személy,” szöveg lép.

3. A helyközi közösségi közlekedési rendszer átalakításával kapcsolatos feladatok összehangolásáért felelõs
kormánybiztos kinevezésérõl  szóló 1123/2009. (VII. 23.) Korm. határozat 6. pontjában az „a válságkezelõ program
végrehajtásának összehangolásáért felelõs kormánybiztos” szövegrész helyébe az „a Miniszterelnöki Kabinetirodát
vezetõ államtitkár” szöveg lép.

4. Ez a határozat 2010. január 1-jén lép hatályba, és a hatálybalépését követõ napon hatályát veszti.

Bajnai Gordon s. k.,
miniszterelnök
