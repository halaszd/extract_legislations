A Kormány 1231/2009. (XII. 30.) Korm. határozata
a Magyar Köztársaság Kormánya és a Magyarországi Zsidó Hitközségek Szövetsége között
1998. október 1-jén létrejött Megállapodás kiegészítésérõl  szóló megállapodásra adott
felhatalmazásról

1. A Kormány felhatalmazást ad az oktatási és kulturális miniszternek, hogy a Magyar Köztársaság Kormánya nevében
a Magyarországi Zsidó Hitközségek Szövetségével a következõ megállapodást megkösse:

„MEGÁLLAPODÁS
a Magyar Köztársaság Kormánya és a Magyarországi Zsidó Hitközségek Szövetsége között
az 1998. október 1-jén létrejött Megállapodás kiegészítésérõl

1. A Magyar Köztársaság Kormánya (a továb biak ban: Kormány) és a Magyarországi Zsidó Hitközségek Szövetsége
(a továb biak ban: MAZSIHISZ) az egyházak hitéleti és közcélú tevékenységének anyagi feltételeirõl  szóló 1997. évi
CXXIV. törvény 3.  § (3) bekezdésének meg fele lõen megvizsgálta a MAZSIHISZ-nek a nem természetben visszaigényelt
ingatlanokra vonatkozó pénzbeli igény járadékká alakítására vonatkozó kérését, és megállapította, hogy
az 1058/1999. (V. 28.) Korm. határozatban közzétett, a Magyar Köztársaság Kormánya és a Magyarországi Zsidó
Hitközségek Szövetsége között 1998. október 1-jén létrejött Megállapodásban megállapított járadék összege nem
elégséges ahhoz, hogy a MAZSIHISZ az általa már hosszabb ideje ténylegesen meg valósított, a magyarországi
zsidóság érdekében kifejtett tevékenységét a korábbi szinten fenn tudja tartani.
2. Mindezek figye lembe véte lével, annak érdekében, hogy a MAZSIHISZ tevékenységének szûkítésére ne
kényszerüljön, és biztosíthatóvá váljanak a MAZSIHISZ-t megilletõ, más egyházakkal azonos jogok és az azok
gyakorlását lehetõvé tevõ feltételek, a Kormány és a MAZSIHISZ a nem természetben visszaigényelt ingatlanok alapján
járó járadék kiegészítésében állapodnak meg. A járadék kiegészítésének összegét 2011. évtõl – kölcsönösen
elfogadott szempontok és értékelés alapján – kettõszázmillió forintban állapítják meg. A járadék kiegészítését, amely
hitéleti és közszolgálati célokra egyaránt felhasználható, az 1058/1999. (V. 28.) Korm. határozatban közzétett

M A G Y A R   K Ö Z L Ö N Y • 2009. évi 196. szám 49871



megállapodásban megállapított járadékkal együtt, azzal azonos feltételekkel és valorizációval kell a MAZSIHISZ
számára folyósítani.
3. A MAZSIHISZ a volt egyházi ingatlanok tulajdoni helyzetének rendezésérõl  szóló 1991. évi XXXII. törvényen alapuló,
annak 2.  § (5) bekezdése alapján rendezendõ ingatlanigényeiért járó kártalanítást a járadéknak az 1058/1999. (V. 28.)
Korm. határozatban közzétett megállapodás szerinti, továbbá a járadék kiegészítésének a jelen megállapodás szerinti
folyósításával kielégítettnek tekinti.”

2. A Kormány felhívja a feladatkörrel rendelkezõ minisztereket, hogy az 1. pont szerinti megállapodásban foglaltak
végrehajtásáról annak aláírását köve tõen gondoskodjanak.

3. Ez a határozat a közzétételét követõ napon lép hatályba.

A miniszterelnök helyett:

Kiss Péter s. k.,
a társadalompolitika összehangolásáért felelõs

tárca nélküli miniszter
