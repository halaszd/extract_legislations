A Kormány 1236/2016. (V. 13.) Korm. határozata
a nyílt szabványokra épülő, illetve nyílt forráskódú szoftverek közszférában történő elterjesztéséhez
szükséges intézkedésekről

A Kormány
1. a) felhívja a  belügyminisztert, hogy a  Miniszterelnökséget vezető miniszter, a  nemzeti fejlesztési miniszter,

valamint a nemzetgazdasági miniszter és a Digitális Jólét Programja összehangolásáért és megvalósításáért
felelős miniszterelnöki biztos közreműködésével, a  Nemzeti Média és Hírközlési Hatóság bevonásával
dolgozzon ki a  Kormány számára egy olyan intézkedéscsomagot, amely azt a  célt szolgálja, hogy 



5390 M A G Y A R  K Ö Z L Ö N Y  •  2016. évi 69. szám

a közigazgatás hatékonyságának megtartása vagy növelése mellett biztosított legyen a közszférában a nyílt
szabványokra épülő, illetve nyílt forráskódú szoftverek további, minél szélesebb körű elterjesztése,
Felelős: belügyminiszter

Miniszterelnökséget vezető miniszter
nemzetgazdasági miniszter
nemzeti fejlesztési miniszter
a Digitális Jólét Programja összehangolásáért és megvalósításáért felelős miniszterelnöki biztos

Határidő: 2016. szeptember 30.
b) felhívja a  belügyminisztert, hogy a  Miniszterelnökséget vezető miniszter, a  nemzeti fejlesztési miniszter,

valamint a nemzetgazdasági miniszter, és a Digitális Jólét Programja összehangolásáért és megvalósításáért
felelős miniszterelnöki biztos közreműködésével, az a) pontban megjelölt intézkedéscsomagot úgy alakítsa
ki, hogy az  biztosítsa a  közszféra számára – a  versenyfeltételek aránytalan sérelme nélkül – a  hazai mikro-
és kisvállalkozások szoftveripari szerepének erősödése mellett a  gyártói, szállítói vagy ezzel egyenértékű
támogatással rendelkező nyílt forráskódra épülő szoftverek elérhetőségét is,
Felelős: belügyminiszter

Miniszterelnökséget vezető miniszter
nemzetgazdasági miniszter
nemzeti fejlesztési miniszter
a Digitális Jólét Programja összehangolásáért és megvalósításáért felelős miniszterelnöki biztos

Határidő: 2016. szeptember 30.
c) felhívja a  belügyminisztert, hogy a  NISZ Nemzeti Infokommunikációs Szolgáltató Zrt. (a  továbbiakban:

NISZ Zrt.) útján intézkedjen a központi kormányzati informatikai szolgáltató ellátotti körébe tartozó szervek
esetében arról, hogy a  térítésmentesen elérhető nyílt forráskódú irodai szoftverek – a rendelkezésre álló
programok mellett – telepítésre kerüljenek,
Felelős: belügyminiszter
Határidő: azonnal

d) felhívja a belügyminisztert, hogy a c) alpontban jelzett feladathoz kapcsolódóan a NISZ Zrt. útján biztosítsa
a felhasználói támogatást, beleértve a felhasználók oktatását is,
Felelős: belügyminiszter
Határidő: azonnal

e) felkéri a  Miniszterelnökséget vezető minisztert, hogy intézkedjen a  közszférában dolgozók számára
a  szükséges oktatási anyagok rendelkezésre állása érdekében a  nyílt forráskódú irodai szoftverek
felhasználásával kapcsolatban, továbbá felkéri a  Miniszterelnökséget vezető minisztert, hogy
a  belügyminiszter közreműködésével tegye meg a  szükséges intézkedéseket az  elkészült oktatási anyagok
megismertetéséhez a közszférában dolgozók számára,
Felelős: Miniszterelnökséget vezető miniszter

belügyminiszter
Határidő: bevezetés ütemezéséhez kapcsolódóan

f) elrendeli a belügyminiszter vezetésével a nyílt forráskódú szoftverek elterjesztését elősegítő szakmai fórum
létrehozását, állandó tagként a  Nemzeti Hírközlési és Informatikai Tanács, a  Nemzeti Média és Hírközlési
Hatóság, a  Magyar Tudományos Akadémia, az  Informatikai Tudományos Tanács részvételével, illetve egyéb
érintett szereplők bevonásával,
Felelős: belügyminiszter
Határidő: azonnal

g) felkéri a  belügyminisztert a  nyílt forráskódú szoftverek elterjesztését elősegítő szakmai fórum titkárságával
kapcsolatos feladatok ellátására;
Felelős: belügyminiszter
Határidő: folyamatos

 2. felhívja a belügyminisztert, hogy az internetről és a digitális fejlesztésekről szóló nemzeti konzultáció (InternetKon)
eredményei alapján a  Kormány által végrehajtandó Digitális Jólét Programjáról szóló 2012/2015. (XII. 29.)
Korm. határozat 8. a) pontja szerint kialakításra kerülő monitoring rendszer aktuális tapasztalatairól évente készítsen
tájékoztatást a Kormány számára;

Felelős: belügyminiszter
Határidő: folyamatos



M A G Y A R  K Ö Z L Ö N Y  •  2016. évi 69. szám 5391

 3. felhívja a  belügyminisztert, hogy a  2.  pontban említett monitoring rendszer keretein belül vizsgálja meg egy
közszférában használt szoftverekre vonatkozó központi licencnyilvántartás felállításának szükségességét és erről
az 1. pont a) alpontjában említett intézkedéscsomag keretein belül tájékoztassa a Kormányt;

Felelős: belügyminiszter
Határidő: 2016. szeptember 30.

 4. felhívja a belügyminisztert, hogy az 1. pont a) alpontjában megjelölt intézkedéscsomag végrehajtásához szükséges
jogszabály tervezetét készítse elő és nyújtsa be a Kormány részére;

Felelős: belügyminiszter
Határidő: 2016. november 30.

 5. felhívja a  belügyminisztert, hogy a  Miniszterelnökséget vezető miniszter bevonásával tegye meg a  szükséges
intézkedéseket annak érdekében, hogy a Szabad Szoftver Kompetencia Központ az 1. pont a) alpontjában említett
rendelkezés kialakításába a NISZ Zrt. vagy annak tulajdonosi érdekeltségi körébe tartozó gazdasági társaság útján
bevonható legyen;

Felelős: belügyminiszter
Miniszterelnökséget vezető miniszter

Határidő: 2016. május 31.
6. felhívja a belügyminisztert, a Miniszterelnökséget vezető minisztert, valamint a nemzetgazdasági minisztert, hogy

mérjék fel a 2. pontban említett monitoring rendszer, illetve a Szabad Szoftver Kompetencia Központ hosszú távú
finanszírozásához szükséges költségeket, továbbá tegyék meg a szükséges intézkedéseket a források rendelkezésre
állása érdekében elsősorban európai uniós, másodsorban hazai források adta lehetőségből.

Felelős: belügyminiszter
Miniszterelnökséget vezető miniszter
nemzetgazdasági miniszter

Határidő: folyamatos

  Orbán Viktor s. k.,
miniszterelnök
